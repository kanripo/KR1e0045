# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.738042
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷六十一
<pb:KR1e0045_WYG_061-1a>¶
欽定四庫全書¶
　春秋分記卷六十一　　　宋　程公說　撰¶
　　齊世本第三¶
　　　景公　　　　　　　安孺子¶
　　　悼公　　　　　　　簡公¶
　　　平公¶
　　　　景公(諡注耆意/大圖曰景)¶
　　　　　(名杵臼靈公子襄二十五年嗣立明/年改元至哀五年卒在位五十八年)¶
<pb:KR1e0045_WYG_061-1b>¶
襄公經二十有七年春齊侯使慶封來聘¶
傳二十七年春齊慶封來聘其車美孟孫謂叔孫曰慶¶
季之車不亦美乎叔孫曰豹聞之服美不稱必以惡終¶
美車何為叔孫與慶封食不敬為賦相鼠亦不知也(為/明)¶
(年慶封/來奔傳)齊崔杼生成及彊而寡娶東郭姜生明東郭姜¶
以孤入曰棠無咎(棠公/之子)與東郭偃(姜之/弟)相崔氏崔成有¶
疾而廢之而立明成請老于崔崔子許之偃與無咎弗¶
予曰崔宗邑也必在宗主成與彊怒將殺之告慶封曰¶
<pb:KR1e0045_WYG_061-2a>¶
夫子(謂/杼)之身亦子所知也唯無咎與偃是従父兄莫得¶
進矣大恐害夫子敢以告慶封曰子姑退吾圖之告盧¶
蒲嫳曰彼君之讐也(謂弑/莊公)天或者將弃彼矣彼實家亂¶
子何病焉崔之薄慶之厚也他日又告慶封曰苟利夫¶
子必去之難吾助女九月庚辰崔成崔彊殺東郭偃¶
棠無咎於崔氏之朝崔子怒而出其衆皆逃求人使駕¶
不得使圉人駕寺人御而出且曰崔氏有福止余猶可¶
(恐滅家禍/不止其身)遂見慶封慶封曰崔慶一也是何敢然請為¶
<pb:KR1e0045_WYG_061-2b>¶
子討之使盧蒲嫳師甲以攻崔氏崔氏堞其宫而守之¶
弗克使國人助之遂滅崔氏殺成與彊而盡俘其家其¶
妻縊(東郭/姜)嫳復命於崔子且御而歸之至則無歸矣乃¶
縊(終入于其宫/不見其妻凶)崔明夜辟諸大墓辛巳崔明來奔慶封¶
當國崔氏之亂(在二十/五年)申鮮虞來奔僕賃於野以喪莊¶
公(為齊莊/公服喪)冬楚人召之遂如楚為右尹¶
經二十有八年冬齊慶封來奔¶
傳二十八年齊慶封好田而耆酒與慶舎政(封/子)則以其¶
<pb:KR1e0045_WYG_061-3a>¶
内實遷于盧蒲嫳氏易内而飲酒數日國遷朝焉(就於/盧蒲)¶
(氏朝/見封)使諸亡人得賊者以告而反之(亡人辟崔氏/難出奔者)故反¶
盧蒲癸癸臣子之(慶/舎)有寵妻之(子之以其/女妻之)慶舎之士謂¶
盧蒲癸曰男女辨姓子不辟宗何也(慶氏盧蒲/氏皆姜姓)曰宗不¶
余辟余獨焉辟之賦詩斷章余取所求焉惡識宗癸言¶
王何而反之二人皆嬖使執寢戈而先後之公膳(卿大/夫所)¶
(供/膳)日雙雞饔人竊更之以鶩御者知之則去其肉而以¶
其洎饋(饔人御者欲使諸大夫怨慶氏/減其膳盖盧蒲癸王何之謀)子雅子尾怒慶¶
<pb:KR1e0045_WYG_061-3b>¶
封告盧蒲嫳(以二子/怒告嫳)盧蒲嫳曰譬之如禽獸吾寢處之¶
矣使析歸父告晏平仲(欲與共謀/子雅子尾)平仲曰嬰之衆不足用¶
也知無能謀也言弗敢出有盟可也子家曰(析歸/父)子之¶
言云又焉用盟告北郭子車子車曰人各有以事君非¶
佐(子/車)之所能也陳文子謂桓子(文子之/子無宇)曰禍將作矣¶
吾其何得對曰得慶氏之木百車於莊文子曰可慎守¶
也已盧蒲癸王何卜攻慶氏示子之兆曰或卜攻讎敢¶
獻其兆子之曰克見血冬十月慶封田于萊陳無宇従¶
<pb:KR1e0045_WYG_061-4a>¶
丙辰文子使召之請曰無宇之母疾病請歸慶季卜之¶
示之兆曰死奉(音/捧)龜而泣(無宇/泣)乃使歸慶嗣聞之曰禍¶
將作矣謂子家(慶封/字)速歸禍作必於嘗(秋/祭)歸猶可及也¶
子家弗聽亦無悛志子息曰亡矣幸而獲在吳越(子息/慶嗣)¶
陳無宇濟水而戕舟發梁(不欲慶封/得救難)盧蒲姜(癸/妻)謂癸曰¶
有事而不告我必不捷矣癸告之(告欲殺/慶舍)姜曰夫子愎¶
莫之止將不出我請止之癸曰諾十一月乙亥嘗于¶
大公之廟慶舎涖事盧蒲姜告之且止之弗聽曰誰敢¶
<pb:KR1e0045_WYG_061-4b>¶
者遂如公麻嬰為尸(尸/祭)慶奊(名/純)為上獻盧蒲癸王何執¶
寢戈慶氏以其甲環公宫陳氏鮑氏之圉人為優慶氏¶
之馬善驚士皆釋甲束馬而飲酒且觀優至於魚里欒¶
髙陳鮑之徒介慶氏之甲(樂子雅髙子尾/陳須無鮑國)子尾抽桷擊¶
扉三盧蒲癸自後刺子之王何以戈擊之解其左肩猶¶
援廟桷動於甍以俎壺投殺人而後死(言其/多力)遂殺慶繩¶
麻嬰公懼鮑國曰羣臣為君故也(言欲尊公/室非為亂)陳須無以¶
公歸税服而如内宫慶封歸遇告亂者丁亥伐西門弗¶
<pb:KR1e0045_WYG_061-5a>¶
克還伐北門充之入伐内宫弗克反陳于嶽請戰弗許¶
遂来奔獻車於季武子美澤可以鑑展莊叔見之(魯/大)¶
(夫/)曰車甚澤人必瘁冝其亡也叔孫穆子食慶封慶封¶
汜祭(不/共)穆子不說使工為之誦茅鴟(逸詩刺/不敬)亦不知既¶
而齊人來讓(責魯/受封)奔吳吳句餘子之朱方聚其族焉而¶
居之富於其舊子服惠伯謂叔孫曰天殆富滛人慶封¶
又富矣穆子曰善人富謂之賞滛人富謂之殃天其殃¶
之也其將聚而殱旃　崔氏之亂喪羣公子故鉏在魯¶
<pb:KR1e0045_WYG_061-5b>¶
叔孫還在燕賈在句瀆之丘及慶氏亡皆召之具其器¶
用而反其邑焉與晏子邶殿其鄙六十弗受子尾曰冨¶
人之所欲也何獨弗欲對曰慶氏之邑足欲故亡吾邑¶
不足欲也益之以邶殿乃足欲足欲亡無日矣在外不¶
得宰吾一邑不受邶殿非惡富也恐失富也且夫富如¶
布帛之有幅焉為之制度使無遷也夫民生厚而用利於¶
是乎正徳以幅之使無黜嫚謂之幅利利過則為敗吾¶
不敢貪多所謂幅也與北郭佐邑六十受之與子雅邑¶
<pb:KR1e0045_WYG_061-6a>¶
辭多受少與子尾邑受而稍致之公以為忠故有寵釋¶
(放/也)盧蒲嫳于北竟求崔杼之尸將戮之不得叔孫穆子¶
曰必得之武王有亂臣十人崔杼其有乎不十人不足¶
以葬(葬必須十人崔氏不能/令十人同心故必得)既崔氏之臣曰與我其拱¶
璧(崔氏/大璧)吾獻其柩於是得之　十二月乙亥朔齊人遷¶
莊公殯于大寢(更殯/路寢)以其棺尸崔杼於市國人猶知之¶
皆曰崔子也¶
經二十有九年秋九月齊髙止出奔北燕¶
<pb:KR1e0045_WYG_061-6b>¶
傳二十九年春二月癸夘齊人葬莊公於北郭　夏六¶
月齊髙子容(髙/止)與宋司徒見知伯(時城/杞)女齊(司馬/侯)相¶
禮賔出司馬侯言於知伯曰二子皆將不免子容專司¶
徒侈皆亡家之主也知伯曰何如對曰專則速及侈將¶
以其力斃專則人實斃之將及矣　吳季札聘于齊說¶
晏平仲謂之曰子速納邑與政無邑無政乃免於難齊¶
國之政將有所歸未獲所歸難未歇也故晏子因陳桓¶
子以納政與邑是以免於欒髙之難(在昭/八年)　秋九月齊¶
<pb:KR1e0045_WYG_061-7a>¶
公孫躉公孫竈放其大夫髙止於北燕乙未出書曰出¶
奔罪髙止也髙止好以事自為功且專故難及之　為¶
髙氏之難故髙豎(止/子)以盧叛十月庚寅閭丘嬰帥師圍¶
盧髙豎曰苟使髙氏有後請致邑齊人立敬仲(髙/傒)之曾¶
孫酀良敬仲也(良猶/賢也)十一月乙夘髙豎致盧而出奔晉¶
晉人城緜而寘旃(晉人善/其致邑)¶
傳三十一年齊子尾(髙/氏)害閭丘嬰欲殺之使帥師以伐¶
陽州(魯/地)我問師故夏五月子尾殺閭丘嬰以說于我師¶
<pb:KR1e0045_WYG_061-7b>¶
工僂灑渻竈孔虺賈寅出奔莒(四子/嬰黨)出羣公子(為昭十/年欒髙)¶
(之難復羣/公子起)¶
昭公傳二年春晉韓宣子如齊納幣(為平公/聘少姜)見子雅子¶
雅召子旗(子雅/之子)使見宣子宣子曰非保家之主也不臣¶
見子尾子尾見彊(子尾/之子)宣子謂之如子旗(亦不/臣)大夫多¶
笑之唯晏子信之曰夫子君子也(韓/起)君子有信其有以¶
知之矣(為十年欒髙/來奔張本)¶
傳三年春齊侯使晏嬰請繼室於晉(晉既聘少姜而/卒齊欲繼之)既¶
<pb:KR1e0045_WYG_061-8a>¶
成昏晏子受禮叔向従之晏相與語叔向曰齊其何如¶
晏子曰此季世也吾弗知齊其為陳氏矣公棄其民而¶
歸於陳氏齊舊四量豆區釡鍾四升為豆各自其四以¶
登於釡(四豆為區區斗六升四區/為釡釡六斗四升登成也)釡十則鍾(六斛/四斗)陳氏¶
三量皆登一焉鍾乃大矣(加舊量/之一)以家量貸而以公量¶
收之(貸厚/收薄)山木如市弗加於山魚鹽蜃(食軫/切)蛤(古荅/切)弗¶
加於海民參其力二入於公而衣食其一公聚朽蠧而¶
三老凍餒國之諸市屨賤踊貴民人痛疾而或燠休之(燠/於)¶
<pb:KR1e0045_WYG_061-8b>¶
(喻切休/虚喻切)其愛之如父母而歸之如流水欲無獲民將焉¶
辟之箕伯直柄虞遂伯戲(四人皆舜/後陳氏先)其相胡公大姬己¶
在齊矣(胡公四人之後周始/封陳之祖大姬其妃)初景公欲更晏子之宅曰¶
子之宅近市湫隘嚻塵不可以居請更諸爽塏者辭曰¶
君之先臣容焉臣不足以嗣之於臣侈矣且小人近市¶
朝夕得所求小人之利也敢煩里旅(衆/也)公笑曰子近市¶
識貴賤乎對曰既利之敢不識乎公曰何貴何賤於是¶
景公繁於刑有鬻踊者故對曰踊貴屨賤既已告於君¶
<pb:KR1e0045_WYG_061-9a>¶
故與叔向語而稱之景公為是省於刑君子曰仁人之¶
言其利博哉晏子一言而齊侯省刑詩曰君子如祉亂¶
庶遄已其是之謂乎及晏子如晉公更其宅反則成矣¶
既拜(拜謝/新宅)乃毁之而為里室皆如其舊則使宅人反之¶
(還其/故室)且諺曰非宅是卜唯鄰是卜二三子先卜鄰矣(二/三)¶
(子謂/鄰人)違卜不祥君子不犯非禮小人不犯不祥古之制¶
也吾敢違諸乎卒復其舊宅公弗許因陳桓子以請乃¶
許之秋八月齊侯田於莒盧蒲嫳見泣且請曰余髮如¶
<pb:KR1e0045_WYG_061-9b>¶
此種種余奚能為(種種短也自言衰/老不能復為害)公曰諾吾告二子¶
(子雅/子尾)歸而告之子尾欲復之子雅不可曰彼其髮短而¶
心甚長其或寢處我矣九月子雅放盧蒲嫳于北燕¶
　冬十月齊公孫竈卒(子/雅)司馬竈見晏子曰又喪子雅¶
矣晏子曰惜也子旗不免殆哉(以其/不臣)姜族弱矣而媯將¶
始昌二惠競爽猶可(子雅/子尾)又弱一个焉姜其危哉¶
經六年冬齊侯伐北燕(傳見/燕)¶
經七年春王正月暨齊平(傳見/内魯)¶
<pb:KR1e0045_WYG_061-10a>¶
傳八年秋七月甲戌齊子尾卒子旗(欒/施)欲治其室(并治/家政)¶
丁丑殺梁嬰(子尾/家宰)八月庚戌逐子成子工子車(子尾/之屬)皆¶
來奔而立子良氏之宰其臣曰孺子長矣(謂子/良)而相吾¶
室欲兼我也授甲將攻之陳桓子善於子尾亦授甲將¶
助之或告子旗子旗不信則數人告將往又數人告於¶
道遂如陳氏桓子將出矣聞之而還(聞子/旗至)游服而逆之¶
(去戎備/著常服)請命(問桓子/所至)對曰聞彊氏授甲將攻子子聞諸¶
曰弗聞子盍亦授甲無宇(桓/子)請従子旗曰子胡然彼孺¶
<pb:KR1e0045_WYG_061-10b>¶
子也吾誨之猶懼其不濟吾又寵秩之(為之/立宰)其若先人¶
何子盍謂之(謂之使/無攻我)周書曰惠不惠茂不茂康叔所以¶
服𢎞大也桓子稽顙曰頃靈福子(頃公靈公欒/氏所事之君)吾猶有¶
望遂和之如初(和欒髙/二家)¶
經十年夏齊欒施來奔¶
傳十年齊惠欒髙氏皆耆酒(欒髙二族/皆出惠公)信内多怨(說婦/人言)¶
彊於陳鮑氏而惡之夏有告陳桓子曰子旗子良將¶
攻陳鮑亦告鮑氏桓子授甲而如鮑氏遭子良醉而騁¶
<pb:KR1e0045_WYG_061-11a>¶
遂見文子(鮑/國)則亦授甲矣使視二子(子旗/子良)則皆將飲酒¶
桓子曰彼雖不信(彼傳/言者)聞我授甲則必逐我及其飲酒¶
也先伐諸陳鮑方睦遂伐欒髙氏子良曰先得公陳鮑¶
焉往(欲以公/自輔助)遂伐虎門(欲入公不聴/故伐公門)晏平仲端委立于¶
虎門之外四族召之無所往(欒髙/陳鮑)其徒曰助陳鮑乎曰¶
何善焉助欒髙乎曰庸愈乎然則歸乎曰君伐焉歸公¶
召之而後入公卜使王黒(齊大/夫)以靈姑銔(旗/)率吉請斷¶
三尺焉而用之(不敢與/君同)五月庚辰戰于稷欒髙敗又敗¶
<pb:KR1e0045_WYG_061-11b>¶
諸莊國人追之又敗諸鹿門欒施髙彊來奔陳鮑分其¶
室晏子謂桓子必致諸公讓徳之主也讓之謂懿徳凡¶
有血氣皆有爭心故利不可強思義為愈義利之本也¶
藴利生孽姑使無藴乎可以滋長桓子盡致諸公而請¶
老于莒桓子召子山(子山子商子周襄三十/一年子尾所逐羣公子)私具幄幕¶
器用従者之衣屨而反棘焉(棘子山/故邑)子商亦如之而反¶
其邑子周亦如之而與之夫于(子周本無邑/故更與之)反子城子¶
公公孫捷(八年子/旗所遂)而皆益其祿凢公子公孫之無禄者¶
<pb:KR1e0045_WYG_061-12a>¶
私分之邑(桓子以已/邑分與之)國之貧約孤寡者私與之粟曰詩¶
云陳錫載周能施也桓公是以霸公與桓子莒之旁邑¶
辭穆孟姬(景公/母)為之請髙唐陳氏始大　秋九月昭子¶
至自晉(葬平/公)大夫皆見髙彊(子/良)見而退昭子語諸大夫¶
曰為人子不可不慎也哉昔慶封亡子尾多受邑而稍¶
致諸君君以為忠甚竉之將死疾于公宫(在公宫/被疾)輦而¶
歸君親推之(推其車/而送之)其子不能任是以在此忠為令徳¶
其子弗能任罪猶及之難不慎也喪夫人(謂子/尾)之力棄¶
<pb:KR1e0045_WYG_061-12b>¶
徳曠宗以及其身不亦害乎詩曰不自我先不自我後¶
其是之謂乎¶
傳十二年春齊髙偃納北燕伯欵于唐夏齊侯如晉朝¶
嗣君也(晉昭/新立)¶
傳十三年秋八月甲戌同盟于平丘齊服也¶
經十有六年春齊侯伐徐¶
傳十六年春王正月齊侯伐徐二月丙申齊師至于蒲¶
隧徐人行成徐子及郯人莒人㑹齊侯盟于蒲隧賂以¶
<pb:KR1e0045_WYG_061-13a>¶
甲父之鼎叔孫昭子曰諸侯之無伯害哉(為小/國害)齊君之¶
無道也興師而伐逺方㑹之有成而還莫之亢也無伯¶
也夫詩曰宗周既滅靡所止戾正大夫離居莫知我肄¶
(雨無/正)其是之謂乎¶
經十有九年秋齊髙發帥師伐莒(傳見/莒)¶
傳二十年冬齊侯疥遂痁期(音/基)而不瘳諸侯之賔問疾¶
者多在(在/齊)梁丘據與裔款(齊嬖/大夫)言於公曰吾事鬼神豐¶
於先君有加矣今君疾病為諸侯憂是祝史之罪也諸¶
<pb:KR1e0045_WYG_061-13b>¶
侯不知其謂我不敬君盍誅於祝固史嚚以辭賔(欲殺/嚚固)¶
(以辭謝來/問疾之賔)公說告晏子晏子曰日宋之盟(襄二卜/七年)屈建¶
問范會之徳於趙武趙武曰夫子之家事治言於晉國¶
竭情無私其祝史祭祀陳信不媿其家事無猜其祝史¶
不祈建以語康王(楚/王)康王曰神人無怨宜夫子之光輔¶
五君以為諸侯主也(文襄靈/成景)公曰據與款謂寡人能事¶
鬼神故欲誅於祝史子稱是語何故對曰若有徳之君¶
外内不廢上下無怨動無違事其祝史薦信無媿心矣¶
<pb:KR1e0045_WYG_061-14a>¶
(君有功徳祝史/陳說之無所媿)是以鬼神用饗國受其福祝史與焉其¶
所以蕃祉老夀者為信君使也其言忠信於鬼神其適¶
遇滛君外内頗邪上下怨疾動作辟違従欲厭私髙臺¶
深池撞鍾舞女斬艾民力輸掠其聚以成其違不恤後¶
人暴虐滛従肆行非度無所還忌(還猶/顧也)不思謗讟不憚¶
鬼神神怒民痛無悛於心其祝史薦信是言罪也(以實/白神)¶
(是為言/君之罪)其蓋失數美是矯誣也進退無辭則虚以求媚¶
是以鬼神不饗其國以禍之祝史與焉所以夭昏孤疾者¶
<pb:KR1e0045_WYG_061-14b>¶
為暴君使也其言僣嫚於鬼神公曰然則若之何對曰¶
不可為也(言非誅祝/史所能治)山林之木衡鹿守之澤之萑(音/丸)蒲¶
舟鮫守之藪之薪蒸虞候守之海之鹽蜃祈望守之(衡/鹿)¶
(舟鮫虞候祈望皆官名也言/公專守山澤之利不與民共)縣鄙之人入従其政偪介¶
之闗暴征其私(言邊鄙入服政役/又為近闗所征稅)承嗣大夫強易其賄¶
布常無藝徵斂無度宫室日更滛樂不違内寵之妾肆¶
奪於市外寵之臣僣令於鄙私欲養求不給則應(所求/不給)¶
(則應/以罪)民人苦病夫婦皆詛祝有益也詛亦有損聊攝以¶
<pb:KR1e0045_WYG_061-15a>¶
東(齊西/界)姑尢以西(齊東/界)其為人也多矣雖其善祝豈能¶
勝億兆人之詛君若欲誅於祝史脩徳而後可公說使¶
有司寛政毁闗去禁薄斂已責十二月齊侯田于沛(音/貝)¶
(疾愈/行獵)招虞人以弓不進(掌山/澤官)公使執之辭曰昔我先君¶
之田也旃以招大夫弓以招士皮冠以招虞人臣不見¶
皮冠故不敢進乃舎之仲尼曰守道不如守官(君招當/往道之)¶
(常非物不/進官之制)君子韙之(韙是也新注孟子曰齊景公田招/虞人以旌不至將殺之志士不忘)¶
(在溝壑勇士不忘喪其元孔子奚取焉取/非其招不往也如不待其招而往何哉)齊侯至自田¶
<pb:KR1e0045_WYG_061-15b>¶
晏子侍子遄臺子猶(梁丘/據)馳而進焉(新注言嬖人/取媚如此)公曰¶
唯據與我和夫晏子對曰據亦同也焉得為和公曰和¶
與同異乎對曰異和如羮焉水火醯醢鹽梅以烹魚肉¶
燀之以薪(燀章善/反然也)宰夫和之齊之以味濟其不及以洩¶
其過君子食之以平其心君臣亦然君所謂可而有否¶
焉臣獻其否以成其可君所謂否而有可焉臣獻其可¶
以去其否是以政平而不千民無爭心故詩曰亦有和¶
羮既戒既平鬷嘏無言時靡有爭先王之濟五味和五¶
<pb:KR1e0045_WYG_061-16a>¶
聲也以平其心成其政也聲亦如味一氣二體(舞有/文武)三¶
類(風雅/頌)四物(雜用四方之/物以成器)五聲(商宫角/徴羽)六律(黄鍾太蔟/姑洗蕤賔)¶
(夷則/無射)七音(宫商角徵羽/變宫變徵)八風(東北曰條風東方曰明庶/風東南曰清明風南方曰)¶
(景風西南曰凉風西方日閶闔風/西北曰不周風北方曰廣莫風)九歌(六府三事/皆可歌)以相¶
成也(言此九者合然/後相成為和樂)清濁小大短長疾徐哀樂剛柔遲¶
速髙下出入周䟽以相濟也君子聴之以平其心心平¶
徳和故詩曰徳音不瑕今據不然君所謂可據亦曰可¶
君所謂否據亦曰否若以水濟水誰能食之若琴瑟之¶
<pb:KR1e0045_WYG_061-16b>¶
專壹誰能聴之同之不可也如是飲酒樂公曰古而無¶
死其樂若何晏子對曰古而無死則古之樂也君何得¶
焉昔爽鳩氏始居此地(少皥氏/司寇)季萴因之(虞氏諸侯代/爽鳩氏者仕)¶
(側/切)有逄伯陵因之(商諸侯/姜姓)蒲姑氏因之(商周之間/代逄公者)而後¶
大公因之古若無死爽鳩氏之樂非君所願也¶
經二十有二年春齊侯伐莒(傳見/莒)¶
傳二十五年秋九月己亥公孫于齊(昭公為季/氏所逐)次于陽¶
州齊侯唁公于野井齊侯曰自莒疆以西請致千社以¶
<pb:KR1e0045_WYG_061-17a>¶
待君命君之憂寡人之憂也公喜子家子曰失魯而以¶
千社為臣誰與之立(為齊/臣)且齊君無信不如早之晉弗¶
従¶
經二十有六年秋公㑹齊侯莒子邾子杞伯盟于鄟陵¶
傳二十六年春王正月齊侯取鄆三月公至自齊處千¶
鄆夏齊侯將納公命無受魯貨申豐従女賈(豐賈皆季/氏家臣)¶
以幣錦二兩(二丈為一端二端為一/兩所謂匹也二兩二匹)縛一如瑱(縛卷也/易懷藏)¶
適齊師謂子猶之人髙齮(子猶/家臣)能貨子猶為髙氏後粟¶
<pb:KR1e0045_WYG_061-17b>¶
五千庾(若能為我行貨於子猶當為請使得為髙氏/後又當致粟五千庾庾十六斗凢八千斛)髙¶
齮以錦示子猶子猶欲之受之言於齊侯曰宋元公為¶
魯君如晉卒於曲棘叔孫昭子求納其君無疾而死不¶
知天之棄魯邪抑魯君有罪於鬼神故及此也君若待¶
於曲棘使羣臣従魯君以卜焉(卜知可/伐否)若可師有濟也¶
君而繼之茲無敵矣若其無成君無辱焉齊侯従之使¶
公子鉏帥師従公(新注齊侯病根在梁丘據魯之家臣/知之故以貨取焉中其欲毫髮不差)¶
　秋盟于鄟陵謀納公也(齊侯/謀)冬十二月齊有彗星齊¶
<pb:KR1e0045_WYG_061-18a>¶
侯使禳之晏子曰無益也祗取誣(欺/也)焉天道不謟(疑/也)不¶
貳其命若之何禳之公說乃止(詳見天/文書)齊侯與晏子坐¶
于路寢歎曰矣哉室其誰有此乎晏子曰敢問何謂也¶
公曰吾以為在徳對曰如君之言其陳氏乎陳氏雖無¶
大徳而有施於民豆區釡鍾之數其取之公也薄其施¶
之民也厚公厚歛焉陳氏厚施焉民歸之矣詩曰雖無¶
徳與女式歌且舞陳氏之施民歌舞之矣後世若少惰¶
陳氏而不亡則國其國也已公曰善哉是可若何對曰¶
<pb:KR1e0045_WYG_061-18b>¶
唯禮可以已之公曰善哉寡人今而後聞此禮之上也¶
對曰先王所稟於天地以為其民也是以先王上之(詳/見)¶
(禮樂/書)¶
定公經七年秋齊侯鄭伯(獻/公)盟于鹹齊人執衛行人北¶
宫結以侵衛齊侯衛侯(靈/公)盟于沙齊國夏帥師伐我西¶
鄙¶
傳七年秋齊侯鄭伯盟于鹹徴㑹于衛衛侯欲叛晉諸¶
大夫不可使北宫結如齊而私於齊侯曰執結以侵我¶
<pb:KR1e0045_WYG_061-19a>¶
齊侯従之乃盟于𤨏(即/沙)齊國夏伐我(齊叛/晉故)¶
經八年春王正月公侵齊二月公侵齊夏齊國夏帥師¶
伐我西鄙¶
傳八年春王正月公侵齊門于陽州二月公侵齊攻廩¶
邱之郛夏齊國夏髙張伐我西鄙(詳見/魯)¶
經九年秋齊侯衛侯次于五氏¶
傳九年秋齊侯伐晉夷儀(為衛/討晉)敝無存之父將室之辭¶
以與其弟(室之為/取婦)曰此役也不死反必娶於髙國(無存/欲有)¶
<pb:KR1e0045_WYG_061-19b>¶
(功還取/卿相女)先登求自門出死於霤下東郭書讓登(讓衆使/後而已)¶
(先/登)犂彌従之曰子讓而左我讓而右使登者絶而後下¶
(恐書先下故又譎/以讓之下入城也)書左彌先下書與王猛息(戰訖共/止息)猛¶
曰我先登書斂甲曰曩者之難今又難焉(起欲/擊猛)猛笑曰¶
吾従子如驂之靳(靳車中馬猛不敢與書爭言已従書/如驂馬之隨靳傳言齊師和所以能)¶
(克/)晉車千乗在中牟衛侯如五氏卜過之龜焦(兆不/成)衛¶
侯曰可也衛車當其半寡人當其半敵矣(衛侯怒晉甚/不復顧卜欲)¶
(以身當/五百乗)乃過中牟中牟人欲伐之衛褚師圃亡在中牟¶
<pb:KR1e0045_WYG_061-20a>¶
曰衛雖小其君在焉未可勝也齊師克城而驕其帥又¶
賤遇必敗之不如従齊乃伐齊師敗之(獲齊車五百乗/事見哀十五年)¶
齊侯致禚媚杏於衛(三邑齊/西界)齊侯賞犂彌犂彌辭曰有¶
先登者臣従之皙幘而衣貍製公使視東郭書曰乃夫¶
子也吾貺子公賞東郭書辭曰彼賔旅也乃賞犂彌齊¶
師之在夷儀也齊侯謂夷儀人曰得敝無存者以五家¶
免(給其五家/令不共役)乃得其尸公三襚之與之犀軒與直蓋而¶
先歸之坐引者以師哭之親推之三¶
<pb:KR1e0045_WYG_061-20b>¶
經十年春王三月及齊平　夏公㑹齊侯于夾谷齊人¶
來歸鄆讙龜陰田¶
經十有三年春齊侯衛侯次于垂葭¶
傳十三年春齊侯衛侯次于垂葭實郥氏(郥古/閴切)使師伐¶
晉將濟河諸大夫皆曰不可邴意茲曰可銳師伐河内¶
傳必數日而後及絳絳不三月不能出河則我既濟水¶
矣乃伐河内齊侯皆斂諸大夫之軒唯邴意茲乗軒(以/其)¶
(言/當)齊侯欲與衛侯乗與之晏而駕乗廣載甲焉使告曰¶
<pb:KR1e0045_WYG_061-21a>¶
晉師至矣齊侯曰比君之駕也寡人請攝(以己車攝/代衛車)乃¶
介而與之乗驅之或告曰無晉師乃止(傳言齊侯輕/故不能成功)¶
哀公經五年夏齊侯伐宋(無/傳)　秋九月癸酉齊侯杵臼¶
卒冬叔還如齊閏月葬齊景公(無/傳)¶
傳五年齊燕姬生子不成而死(景公夫人/不成未冠)諸子鬻姒之¶
子荼嬖諸大夫恐其為大子也言於公曰君之齒長矣¶
未有大子若之何公曰二三子間於憂虞則有疾疢亦¶
姑謀樂何憂於無君公疾使國惠子(夏/)髙昭子(張/)立荼¶
<pb:KR1e0045_WYG_061-21b>¶
寘羣公子於萊秋景公卒冬十月公子嘉公子駒公¶
子黔奔衛公子鉏公子陽生來奔(景公子/在萊者)萊人歌之曰¶
景公死乎不與埋三軍之事乎不與謀師乎師乎何黨¶
之乎(哀羣公/子失所)¶
　　　　安孺子¶
　　　　　(名荼景公子妾鬻姒所生哀五年嗣立/明年改元陽生使人殺之在位一年)¶
哀公經六年夏齊國夏及髙張來奔　秋七月齊陽生¶
入于齊齊陳乞弑其君荼¶
<pb:KR1e0045_WYG_061-22a>¶
傳六年齊陳乞偽事髙國者(髙張國夏受命立荼陳/乞欲害之故先偽事焉)每¶
朝必驂乗焉所従必言諸大夫(言其/罪過)曰彼皆偃蹇將棄¶
子之命皆曰髙國得君必偪我盍去諸固將謀子子早¶
圖之圖之莫如盡滅之需事之下也及朝則曰彼虎狼¶
也見我在子之側殺我無日矣請就之位(欲與諸大夫/謀髙國故求)¶
(就/之)又謂諸大夫曰二子者禍矣恃得君而欲謀二三子¶
曰國之多難貴寵之由盡去之而後君定既成謀矣盍¶
及其未作也先諸作而後悔亦無及也大夫從之夏¶
<pb:KR1e0045_WYG_061-22b>¶
六月戊辰陳乞鮑牧(國之/孫)及諸大夫以甲入于公宮昭¶
子聞之與惠子乗如公戰于莊敗國人追之國夏奔莒¶
遂及髙張晏圉弦施來奔秋八月齊邴意茲來奔(髙國/黨)¶
陳僖子使召公子陽生(召在七月今在八/月下記事之次)陽生駕而見¶
南郭且于(齊公子鉏/在魯南郭)曰嘗獻馬於季孫不入於上乗故¶
又獻此請與子乗之出萊門而告之故闞止(子/我)知之先¶
待諸外(待外/俱去)公子曰事未可知反與壬也處(壬陽生/子簡公)戒¶
之遂行(使無/洩言)逮夜至於齊國人知之僖子使子士之母¶
<pb:KR1e0045_WYG_061-23a>¶
養之與饋者皆入(僖子令陽生隨饋/食之人入處公宮)冬十月丁夘立之¶
將盟鮑子醉而往其臣差車鮑㸃曰此誰之命也陳子¶
曰受命于鮑子遂誣鮑子曰子之命也鮑子曰女忘君¶
之為孺子牛而折其齒乎而背之也(孺子荼也景公常/御繩為牛使荼牽)¶
(之荼頓地/故折其齒)悼公(陽/生)稽首曰吾子奉義而行者也若我可¶
不必亡一大夫(言已可為君/必不怨鮑子)若我不可不必亡一公子¶
(公子/自謂)義則進否則退敢不唯子是従廢興無以亂則所¶
願也鮑子曰誰非君之子乃受盟使胡姬(景公/妾)以安孺¶
<pb:KR1e0045_WYG_061-23b>¶
子如賴去鬻姒殺王甲拘江說囚王豹于句竇之丘(三/子)¶
(景公嬖臣/荼之黨也)公使朱毛告於陳子曰㣲子則不及此然君¶
異於器不可以二器二不匱君二多難敢布諸大夫僖¶
子不對而泣曰君舉不信羣臣乎以齊國之困困又有¶
憂少君不可以訪是以求長君庶亦能容羣臣乎不然¶
夫孺子何罪毛復命公悔之(悔失/言)毛曰君大訪於陳子¶
而圖其小可也(大謂國政/小謂殺荼)使毛遷孺子於駘不至殺諸¶
野幕之下葬諸殳冒淳¶
<pb:KR1e0045_WYG_061-24a>¶
　　公羊傳景公謂陳乞曰吾欲立舎何如陳乞曰所¶
　　樂乎為君者欲立之則立之不欲立則不立君如¶
　　欲立之則臣請立之陽生謂陳乞曰吾聞子蓋將¶
　　不欲立我也陳乞曰夫千乗之主將廢正而立不¶
　　正必殺正者吾不立子者所以生子者也走矣與¶
　　之王節而走之景公死而舍立陳乞使人迎陽生¶
　　于諸其家(于諸寘也/齊人語也)除景公之喪諸大夫皆在朝¶
　　陳乞曰常之母有魚菽之祭願諸大夫之化我也¶
<pb:KR1e0045_WYG_061-24b>¶
　　諸大夫皆曰諾於是皆之陳乞之家坐陳乞曰吾¶
　　有所為甲請以示焉諸大夫皆曰諾於是使力士¶
　　舉巨囊而至于中霤諸大夫見之皆色然而駭開¶
　　之則闖然公子陽生也陳乞曰此君也已諸大夫¶
　　不得已皆逡廵北面再拜稽首而君之爾自是往¶
　　弑舍¶
　　　　悼公(諡灋肆行/無禮曰悼)¶
　　　　　(名陽生景公子哀六年陳僖子使人之魯/召而立之明年改元至哀十年齊人賊之)¶
<pb:KR1e0045_WYG_061-25a>¶
　　　　　(在位/四年)¶
哀公經八年夏齊人取讙及闡冬十有二月齊人歸讙¶
及闡¶
傳八年齊悼公之來也(五年/來奔)季康子以其妹妻之即位¶
而逆之季魴侯(季康/叔父)通焉女言其情弗敢與也齊侯怒¶
夏五月齊鮑牧帥師伐我取讓及闡　或譛胡姬(景公/妾)¶
於齊侯曰安孺子之黨也六月齊侯殺胡姬　齊侯使¶
如吳請師將以伐我秋及齊平九月臧賔如如齊涖盟¶
<pb:KR1e0045_WYG_061-25b>¶
齊閭丘明來涖盟且逆季姬(即魴侯/所通者)以歸嬖　鮑牧又¶
謂羣公子曰使女有馬千乗乎(馬千乗/為君也)公子愬之公謂¶
鮑子或譛子子姑居於潞(齊/邑)以察之若有之則分室以¶
行若無之則反子之所出門使以三分之一行半道¶
使以二乗及潞麇之以入遂殺之(麇束縛/丘殞切)冬十二月齊¶
人歸讙及闡季姬嬖故也¶
傳九年春齊侯使公孟綽辭師于吳(齊與魯平/故辭吳師)吳子曰¶
昔歳寡人聞命今又革之不知所従將進受命於君¶
<pb:KR1e0045_WYG_061-26a>¶
冬吳子使來儆師伐齊(前年齊與吳謀我魯齊既與/魯成吳恨之反與魯謀伐齊)¶
經十年春王二月公㑹吳伐齊　三月戊戌齊侯陽生¶
卒(以疾赴/不書弑)夏五月葬齊悼公(無/傳)¶
傳十年春公㑹吳子邾子郯子伐齊南鄙師于鄎齊人¶
弑悼公赴于師(以說/吳)吳子三日哭于軍門之外徐承(吳/大)¶
(夫/)帥舟師將自海入齊齊人敗之吳師乃還秋吳子使¶
來復儆師¶
　　　　簡公(諡灋平易/不訾曰簡)¶
<pb:KR1e0045_WYG_061-26b>¶
　　　　　(名壬悼公子哀十年齊人立之明年改元/哀十四年遇弑是年獲麟經終在位四年)¶
哀公經十有一年春齊國書帥師伐我夏五月公㑹吳¶
伐齊甲戌齊國書帥師及吳戰于艾陵齊師敗績獲齊¶
國書¶
傳十一年春齊為鄎故國書髙無㔻帥師伐我及清(齊/地)¶
師及齊師戰于郊齊師自稷曲　夏為郊戰故公㑹吳¶
子伐齊五月克傅壬申至于嬴(齊/邑)中軍從王(吳中/軍)胥門¶
巢將上軍王子姑曹將下軍展如將右軍(吳大/夫)齊國書¶
<pb:KR1e0045_WYG_061-27a>¶
將中軍髙無㔻將上軍宗樓將下軍陳僖子謂其弟書¶
爾死我必得志宗子陽(宗/樓)與閭丘明相厲也(相厲/致死)桑掩¶
胥御國子(國/書)公孫夏曰二子必死將戰公孫夏命其徒¶
歌虞殯(送葬歌曲/示必死)陳子(陳/逆)行命其徒具含玉公孫揮命¶
其徒曰人尋約吳髮短(八尺為尋吳髮短/欲以繩貫其首)東郭書曰三¶
戰必死於此三矣(三戰夷儀/五氏與今)使問(道/也)弦多以琴(弦多齊/人六年)¶
(奔/魯)曰吾不復見子矣陳書曰此行也吾聞鼔而已不聞¶
金矣(鼔以進軍/金以退軍)甲戌戰于艾陵展如敗髙子(齊上/軍敗)國子¶
<pb:KR1e0045_WYG_061-27b>¶
敗胥門巢(吳上軍/亦敗)王卒助之大敗齊師獲國書公孫夏¶
閭丘明陳書東郭書革車八百乗甲首三千以獻于公¶
(哀/公)公使大史固歸國子之元(歸於齊元首/也吳以獻魯)寘之新篋褽¶
之以𤣥纁加組帶焉寘書于其上曰天若不識不𠂻何¶
以使下國(言天識不善/故殺國子)秋季孫命脩守備曰小勝大禍¶
也齊至無日矣¶
傳十四年齊簡公之在魯也闞止(子/我)有寵焉(事在/六年)及即¶
位使為政陳成子憚之驟顧諸朝諸御鞅言於公(鞅齊/大夫)¶
<pb:KR1e0045_WYG_061-28a>¶
曰陳闞不可並也君其擇焉弗聴子我夕(夕視/事)陳逆殺¶
人逢之(鮑子行也/子我逢之)遂執以入陳氏方睦使疾而遺之潘¶
沐備酒肉焉(使詐病因内潘沐并得内/酒肉潘米汁可以沐頭)饗守囚者醉而¶
殺之而逃子我盟諸陳於陳宗(失陳逆懼其反/為患故盟之)初陳豹¶
欲為子我臣使公孫言已(言己介/逹之)已有喪而止既而言¶
之(既終/喪)曰有陳豹者長而上僂望視(目望/陽)事君子必得¶
志欲為子臣吾憚其為人也(恐多/詐)故緩以告子我曰何¶
害是其在我也使為臣他日與之言政說遂有寵謂之¶
<pb:KR1e0045_WYG_061-28b>¶
曰我盡逐陳氏而立女若何對曰我逺於陳氏矣且其¶
違者不過數人何盡逐焉遂告陳氏子行曰彼得君弗¶
先必禍子子行舍於公宮(子行逃而隠於陳/氏今又隠於公宫)夏五月¶
壬申成子兄弟四乗如公(成子兄弟昭子莊簡子齒宣/子夷穆子安廩丘子意茲芒)¶
(子盈惠子得凢八/人二人共一乗)子我在幄出逆之遂入閉門(成子入/反閉門)¶
(不納/子我)侍人御之(子我/侍人)子行殺侍人公與婦人飲酒于檀¶
臺成子遷諸寢公執戈將擊之(疑其/作亂)大史子餘曰非不¶
利也將除害也成子出舍于庫聞公猶怒將出曰何所¶
<pb:KR1e0045_WYG_061-29a>¶
無君子行抽劒曰需事之賊也(需疑則/害事)誰非陳宗(言陳/宗族)¶
(衆/多)所不殺子者有如陳宗(言子若欲出/我必殺子)乃止子我歸¶
屬徒攻闈與大門皆不勝乃出陳氏追之失道於弇中¶
(狹/路)適豐丘(陳氏/邑)豐丘人執之以告殺諸郭闗成子將殺¶
大陸子方(子我/名)陳逆請而免之以公命取車於道(子方/取道)¶
(中行/人車)及耏衆知而東之出雍門陳豹與之車弗受曰逆¶
為余請豹與余車余有私焉事子我而有私於其讎何¶
以見魯衛之士(傳言陳/氏務施)東郭賈(子/方)奔衛庚辰陳恒執公¶
<pb:KR1e0045_WYG_061-29b>¶
于舒州公曰吾早従鞅之言不及此(悔不誅/陳氏)六月甲午¶
齊陳恒弑其君壬于舒州孔丘三日齊(側皆/切)而請伐齊¶
三公曰魯為齊弱久矣子之伐之將若之何對曰陳恒¶
弑其君民之不與者半以魯之衆加齊之半可克也公¶
曰子告季孫孔子辭退而告人曰吾以従大夫之後也¶
故不敢不言(新注論語記夫子告於哀公請討之公曰/告夫三子之三子告不可此言辭不告當)¶
(以論語/為正)¶
　　　　平公(諡灋布綱/持紀曰平)¶
<pb:KR1e0045_WYG_061-30a>¶
　　　　　(名鷔簡公之弟哀十四年田恒立之明年/改元十三年左氏之傳終矣在位二十五)¶
　　　　　(年/)¶
哀公傳二十三年夏六月晉荀瑶(知/伯)伐齊髙無㔻帥師¶
御之知伯視齊師馬駭遂驅之壬辰戰于犂丘齊師敗¶
績知伯親禽顔庚(齊大夫/詳見晉)¶
傳二十七年夏四月晉荀瑶帥師伐鄭鄭駟𢎞請救于¶
齊陳成子屬孤子三日朝(屬㑹死事者之子/使朝三日以禮之)設乗車兩¶
馬繫五邑焉召顔涿聚之子晉曰隰之役而父死焉(隰/役)¶
<pb:KR1e0045_WYG_061-30b>¶
(在二十/三年)以國之多難未女恤也今君命女以是邑也服¶
車而朝毋廢前勞乃救鄭及留舒違穀七里穀人不知¶
(言其/整也)及濮雨不涉子思曰大國在敝邑之宇下是以告¶
急今師不行無及也(子思/國參)成子衣製杖戈(製雨/衣也)立於阪¶
上馬不出者助之鞭之知伯聞之乃還曰我卜伐鄭不¶
卜敵齊¶
　　右齊始終春秋凢十五公書卒者九有故者四簡¶
　　公之弑後春秋經終見于續經平公後春秋卒平¶
<pb:KR1e0045_WYG_061-31a>¶
　　公以下後二世七十年而田氏代齊大公之後遂¶
　　滅¶
論曰孟子有言霸必有大國王不待大此徳力之辨也¶
故春秋圖霸非力有餘不能海内方千里者九齊集有¶
其一而晉國之大亦曰天下莫彊焉雖戰國齊晉之謂¶
亦春秋之故也故五霸齊創之而晉次焉然齊表東海¶
五侯九伯皆得征之桓公九合一匡之功莫能以得晉¶
宋文公城濮一戰霸業迭傳與春秋相終始果何以哉¶
<pb:KR1e0045_WYG_061-31b>¶
齊晉在春秋地醜徳齊其相服也難方桓公之霸也晉¶
雖間不靖而獻公崛彊難制逮桓公没以孝公之庸懦¶
繼之昭公區畫草創則文公可以聲勢致其従故葵丘¶
之㑹五霸莫盛獻公於是従齊一聞宰周公道塗之言¶
則飜然而去楚狄非我族類孝公畏之至與之盟㑹¶
則昭公之初冝其屈畏於文公一戰而霸之威也桓公¶
處其艱文公偶其易茲齊晉傳霸逺近所従判歟故自¶
晉襄以降齊之従晉者甚寡而駕者不一翟泉以後不¶
<pb:KR1e0045_WYG_061-32a>¶
通晉㡬五十年戰鞌同圍之後晉刼之以従而與君代¶
興之志實未嘗一日忘自時厥後晉霸下衰景公肆然¶
興復伯之謀連鄭連衛兵魯兵晉然趑趄狂妄汔以無¶
成末年廢長立少階之為禍陳乞陳恒世為弑逆而田¶
氏卒以代齊故景公問政於孔子孔子對曰君君臣臣¶
父父子子君不君則臣不臣父不父則子不子而景公¶
烏乎知之陳恒弑其君孔子沐浴而朝告於哀公請討¶
焉淵乎孔子之志哉不然變齊變魯其有望於斯矣¶
<pb:KR1e0045_WYG_061-32b>¶
　¶
　¶
　¶
　¶
　¶
　¶
　¶
　春秋分記卷六十一¶
