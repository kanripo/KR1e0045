# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.166406
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷三十五
<pb:KR1e0045_WYG_035-1a>¶
欽定四庫全書¶
　春秋分記卷三十五　　　　宋　程公説　撰¶
　　書十七¶
疆理書第十一¶
　　　　地理釋異上¶
　　　　　魯有二¶
傳為魯夫人魯國也今襲慶府仙源縣¶
昭二十九年劉累遷魯縣王畿也今汝州魯山縣¶
<pb:KR1e0045_WYG_035-1b>¶
　　　　　鄭有二¶
先鄭今華州鄭縣¶
新鄭今鄭州新鄭縣¶
　　　　　曹有二¶
桓九年曹太子來朝曹國也今廣濟軍定陶縣¶
閔二年秋立戴公廬于曹衛邑也今滑州白馬縣¶
　　　　　燕有二¶
隱五年衛人以燕師伐鄭南燕也今滑州胙城縣¶
<pb:KR1e0045_WYG_035-2a>¶
莊三十年謀伐山戎以其病燕北燕也今幽州薊縣¶
　　　　　秦有二¶
桓四年秦師圍魏秦國也今秦州隴城縣¶
莊三十一年築臺于秦魯地也今濮州范縣¶
　　　　　滕有二¶
隱七年滕侯卒滕國也今徐州滕縣¶
閔二年共滕之民衛邑也¶
　　　　　莒有三¶
<pb:KR1e0045_WYG_035-2b>¶
隱二年莒人入向莒國也今密州莒縣¶
昭三年齊侯田于莒齊東境二十六年隂忌奔莒周邑¶
　也¶
　　　　　越有二¶
桓元年公及鄭伯盟于越衛地也其地近垂垂今興仁¶
　府乗氏縣¶
昭三十二年呉伐越越國也今紹興府¶
　　　　　虞有二¶
<pb:KR1e0045_WYG_035-3a>¶
桓十年虢公出奔虞仲雍之後虞國也今陜州平陸縣¶
哀元年少康奔有虞古虞國也今應天府虞城縣¶
　　　　　虢有四¶
僖五年虢仲虢叔王季之穆此二西虢也(武王克殷封/仲於西虢封)¶
　(叔在仲國之西/故曰二西虢)¶
　仲之封今陜州陜縣又以别於鳳翔之虢故亦謂之¶
　南虢¶
　叔之封今鳳翔府虢縣以虢在中國之西又謂之西¶
<pb:KR1e0045_WYG_035-3b>¶
　虢¶
隱元年制巖邑也虢叔死焉東虢也今鄭州滎陽縣¶
昭七年齊侯次于虢燕地也¶
　　　　　州有二¶
隱十二年向盟州陘王畿也今河内縣桓五年州公如¶
　曹即此左氏誤以州公為淳于公杜遂承誤釋州為¶
　淳于國按淳于在今密州髙密縣非州也¶
桓十一年隨絞州蓼伐楚師州國也今江陵府監利縣¶
<pb:KR1e0045_WYG_035-4a>¶
　　　　　隨有二¶
隱五年翼侯奔隨晉地也¶
桓六年楚武王侵隨隨國也今隨州隨縣¶
　　　　　邢有二¶
隱五年邢人伐翼邢國也今信徳府龍岡縣¶
成二年申公巫臣為邢大夫晉地也亦曰邢丘今懷州¶
　河内縣¶
　　　　　唐有四¶
<pb:KR1e0045_WYG_035-4b>¶
隱二年公及戎盟于唐魯地也今單州魚臺縣¶
宣十二年楚子使告唐惠侯唐國也今隨州唐城縣¶
昭元年及成王滅唐而封大叔焉唐即晉國今太原府¶
　陽曲縣唐叔子燮父改唐為晉¶
十二年納北燕伯款于唐燕地也亦曰陽今中山府唐¶
　縣¶
　　　　　鄧有三¶
隱十年公㑹齊侯盟于鄧魯地也¶
<pb:KR1e0045_WYG_035-5a>¶
桓二年蔡侯鄭伯㑹于鄧蔡地也今潁昌府郾城縣¶
九年巴子請與鄧為好鄧國也今襄陽府鄧城縣¶
　　　　　黎有三¶
宣十五年晉立黎侯黎國也今潞州上黨縣¶
哀十年趙鞅伐齊取黎及轅齊地也¶
十一年衛大叔疾寘其妻娣於黎衛邑也今黎陽縣¶
　　　　　梁有二¶
桓九年梁伯伐曲沃梁國也今同州夏陽縣¶
<pb:KR1e0045_WYG_035-5b>¶
哀四年楚人襲梁及霍蠻子邑也今汝州梁縣¶
　　　　　滑有三(三滑皆非/今滑州)¶
莊三年次于滑鄭地也今拱州襄邑縣¶
十六年滑伯同盟于幽滑國也今西京偃師縣緱氏鎭¶
宣八年楚子及滑汭楚地水名見水門¶
　　　　　穀有四¶
桓七年穀伯綏來朝穀國也襄陽府穀城縣¶
莊七年夫人㑹齊侯于穀齊地也今東平府東阿縣(鄭/樵)¶
<pb:KR1e0045_WYG_035-6a>¶
　(以為陽/榖誤也)¶
三十二年城小穀魯地也今曲阜西北小穀城(左氏以/為齊邑)¶
　(誤詳見/内魯)¶
僖三年㑹于陽穀亦齊地也今東平府陽穀縣¶
　　　　　郜有二¶
桓二年取郜大鼎于宋北郜也今單州成武縣¶
僖二十年郜子來朝南郜也今單州有兩郜城¶
成十三年焚我箕郜晉地也¶
<pb:KR1e0045_WYG_035-6b>¶
　　　　　鄫有三¶
僖十四年季姬及鄫子遇于防哀七年㑹呉于鄫鄫國¶
　也今沂州承縣¶
襄元年諸侯之師次于鄫鄭地也今拱州襄邑縣¶
　　　　　沈有二¶
文三年㑹晉人伐沈沈國也今蔡州汝陽縣東¶
宣十二年沈尹將中軍楚縣也今光州固始縣¶
　　　　　舒有四¶
<pb:KR1e0045_WYG_035-7a>¶
僖三年徐人取舒今廬州舒城縣¶
文十四年楚伐舒蓼今安豐軍¶
成十七年楚滅舒庸¶
襄二十四年舒鳩人叛楚今無為軍巢縣(皆羣/舒國)¶
　　　　　鄖有四¶
桓十一年鄖人軍於蒲騒鄖國也亦作䢵今復州沔陽¶
　縣¶
昭十四年楚使鬭辛居鄖楚地也今復州竟陵縣¶
<pb:KR1e0045_WYG_035-7b>¶
哀十一年太叔殯于鄖衛地也¶
十二年㑹于鄖呉地也今泰州海陵縣¶
　　　　　霍有二¶
閔元年晉滅霍霍國也今平陽府霍邑縣¶
哀四年襲梁及霍蠻子邑也在梁南四十五里¶
　　　　　魏有二¶
桓三年芮伯出居于魏魏地也今陜州芮城縣¶
閔元年賜畢萬魏文十三年魏夀餘以魏叛古魏國也¶
<pb:KR1e0045_WYG_035-8a>¶
　今河中府永樂縣¶
　　　　　焦有三¶
僖二十三年楚伐陳取焦夷陳地也今亳州譙縣¶
宣二年秦師圍焦晉河外邑也¶
襄二十九年虞虢焦滑焦國也今陜州平陸縣¶
　　　　　邘有二¶
隱十一年王取鄔劉蒍邘之田于鄭鄭地也¶
僖二十四年邘晉應韓(邘國也/今懷州)哀七年宋伐曹築邑於¶
<pb:KR1e0045_WYG_035-8b>¶
　邘曹地也¶
　　　　　茅有三¶
隱十一年攅茅王畿也今懷州修武縣¶
僖二十三年先茅之縣晉地也今陜州平陸縣¶
二十四年茅周公之𦙍也今濟州金鄉縣¶
　　　　　夷有四¶
隱元年紀人伐夷夷國也今萊州即墨縣¶
莊十六年晉伐夷執夷詭諸王畿也(杜預於世族譜以/夷詭諸合紀人所)¶
<pb:KR1e0045_WYG_035-9a>¶
　(伐之夷/誤也)¶
閔二年齊人殺哀姜于夷齊地也(杜預曰魯南鄙公羊/曰齊地按齊人以尸)¶
　(歸當是/齊地)¶
僖二十二年伐陳取焦夷昭九年遷許于夷陳地也夷¶
　亦曰城父今亳州城父縣¶
　　　　　向有五¶
隱二年莒人入向國也今宿州蘄縣(鄭樵以為/沂州誤也)¶
十一年蘓忿生之田向及桓七年盟向王畿也今孟州¶
<pb:KR1e0045_WYG_035-9b>¶
　濟源縣¶
桓十六年城向魯邑也¶
宣四年公伐莒取向莒地也今沂州承縣¶
襄十一年師于向鄭地也今潁昌府長社縣¶
　　　　　任有二¶
僖二十一年任宿須句任國也今濟州任城縣¶
襄三十年羽頡為任大夫晉邑也今信徳府任縣¶
　　　　　黄有三¶
<pb:KR1e0045_WYG_035-10a>¶
隱元年敗宋師于黄宋邑也今開封府雍丘縣東¶
桓八年黄隨不㑹黄國也今光州定城縣¶
十七年公㑹齊紀盟于黄齊地也¶
　　　　　蓼有二¶
桓十一年隨絞州蓼伐楚師今唐州湖陽縣¶
文十四年楚伐舒蓼今安豐軍¶
　　　　　巢有二¶
文十二年楚人圍巢巢國也今無為軍巢縣¶
<pb:KR1e0045_WYG_035-10b>¶
哀十一年大叔疾處巢衛地也¶
　　　　　莘有五¶
桓十六年衛侯使盜待諸莘衛地也今大名府莘縣¶
莊十年荆敗蔡師于莘蔡地也¶
三十二年神降于莘虢地也今陜州有莘原¶
僖二十八年晉侯登有莘之墟古莘國也今東京陳留¶
　縣¶
成二年師從齊師于莘齊地也今博州武水縣¶
<pb:KR1e0045_WYG_035-11a>¶
　　　　　密有四¶
隱二年莒紀盟于密莒地也今密州髙密縣¶
閔二年莒人歸共仲於魯及密魯地也今沂州費縣¶
僖六年圍新密鄭地也亦曰新城今鄭州密縣¶
昭十五年密須之鼔古密國也今涇州靈臺縣¶
　　　　　雒有二¶
宣三年楚子至于雒王城也今西京¶
十五年晉侯還及雒晉地也¶
<pb:KR1e0045_WYG_035-11b>¶
　　　　　郟有二¶
宣三年定鼎于郟鄏王城也郟鄏二山¶
昭元年犫櫟郟鄭地也後屬楚今汝州襄城縣¶
　　　　　王城有二¶
僖十一年戎入王城二十五年王入于王城今河南府¶
十五年㑹秦伯于王城秦地也今同州朝邑縣¶
　　　　　武城有三(非今恩州/武城縣)¶
僖六年許僖公見楚子於武城楚地也今鄧州南陽縣¶
<pb:KR1e0045_WYG_035-12a>¶
文八年秦人伐晉取武城晉地也今同州¶
襄十九年城武城魯地也今沂州¶
　　　　　新城有四(非今河南新城/及臨安新城縣)¶
僖四年晉申生奔新城晉地也今絳州曲沃縣¶
六年圍新城鄭地也今鄭州密縣¶
文四年圍邧新城秦邑¶
十四年同盟于新城宋地也今南京穀熟縣¶
　　　　　方城有二¶
<pb:KR1e0045_WYG_035-12b>¶
僖四年方城為城定四年欲悉方城外衆楚方城山也¶
　自比陽縣至方城縣¶
文十六年侵庸及方城庸地也今房州竹山縣¶
　　　　　城父有二¶
昭九年遷許于夷實城父哀六年救陳師于城父今亳¶
　州城父縣¶
十九年太子建居城父楚地也今汝州葉縣¶
　　　　　武父有二¶
<pb:KR1e0045_WYG_035-13a>¶
桓十二年公㑹鄭伯盟于武父鄭地也今東京濟陽鎮¶
定四年自武父以南衛北界也¶
　　　　　姑蔑有二¶
隱元年公及邾儀父盟于蔑定十二年敗諸姑蔑魯地¶
　也今襲慶府泗水縣¶
哀十三年彌庸見姑蔑之旗越地也今衢州龍游縣¶
　　　　　重丘有二¶
襄十七年飲馬于重丘曹地也¶
<pb:KR1e0045_WYG_035-13b>¶
二十五年同盟于重丘齊地也今安徳府¶
　　　　　渠丘有二¶
成八年假道于莒與渠丘公立於池上莒邑也今密州¶
　安丘縣¶
昭十一年齊渠丘實殺無知齊地也今青州臨淄縣¶
　　　　　楚丘有二¶
隱七年戎伐凡伯于楚丘以歸戎邑也今拱州楚丘縣¶
　(杜預以為衛邑/誤也詳見戎地)¶
<pb:KR1e0045_WYG_035-14a>¶
僖二年城楚丘衛文公徙居楚丘衛邑也今開徳府衛¶
　南縣¶
　　　　　葵丘有二¶
莊八年齊侯使連稱管至父戍葵丘齊地也今青州臨¶
　淄縣西¶
僖九年公㑹宰周公于葵丘宋地也今東京陳留縣東¶
　守戍不出邦域之内故管至父所戍即臨淄之葵丘¶
　若盟㑹當於四通五達之都諸侯所畢㑹陳留雍丘¶
<pb:KR1e0045_WYG_035-14b>¶
　實當其衝是宜㑹宰周公於此¶
　　　　　亳有三(此外又有亳城/在絳州垣曲縣)¶
莊十二年公子御説奔亳宋地也今南京穀熟縣曰南¶
　亳拱州考城縣曰北亳¶
昭四年湯有景亳之命王畿也今西京偃師縣謂之西亳¶
　商自契至祖乙號為商至盤庚治亳殷改曰殷則亳¶
　殷今偃師也湯或其先公必常居此故盤庚曰先王¶
　適于山及湯為諸侯徙居南北亳故書曰湯始居亳¶
<pb:KR1e0045_WYG_035-15a>¶
　従先王居是也今穀熟去寧陵之葛伯城不逺百里¶
　故孟子曰與葛伯為隣此即御説所奔之亳湯所遷¶
　也凡西南北三亳湯必居其一而建一以為都春秋¶
　時西亳為王畿南亳北亳為宋地¶
　　　　　良有二¶
昭十三年晉侯㑹呉子于良水道不可宋地也今淮陽¶
　軍¶
哀十五年陳侯使公孫貞子弔呉及良而卒呉地也¶
<pb:KR1e0045_WYG_035-15b>¶
　　　　　鄢有二¶
隱元年鄭伯克段于鄢鄭地也今東京鄢陵縣¶
桓十三年及鄢亂次以濟昭四年遷頼于鄢楚邑也今¶
　襄陽府宜城縣¶
　　　　　鄢陵有二¶
文七年穆叔登鄢陵城莒地也¶
成十六年晉及楚鄭戰于鄢陵鄭地也今鄢陵縣¶
　　　　　濳有二¶
<pb:KR1e0045_WYG_035-16a>¶
隱二年公㑹戎于濳魯地也¶
昭二十七年呉圍濳三十一年呉侵濳六楚邑也今安¶
　豐軍¶
　　　　　盧有二¶
隱三年尋盧之盟齊地也今濟南府長清縣¶
襄十八年圍盧弗克二十九年髙氏以盧叛亦齊地也¶
　今東平府陽穀縣¶
　　　　　清有六¶
<pb:KR1e0045_WYG_035-16b>¶
隱四年公及宋公遇于清衛地也今東平府東阿縣¶
閔二年清人鄭邑也今開封府中牟縣¶
宣十二年盟清丘亦衛地也今濮州臨濮縣(鄭樵以為/在東阿誤)¶
　(也/)¶
十三年赤狄伐晉及清晉地也亦曰清原今解州聞喜¶
　縣¶
成十七年國勝待命于清齊地也今大名府莘縣¶
哀十一年齊國書髙無㔻伐我及清亦齊地也今東平¶
<pb:KR1e0045_WYG_035-17a>¶
　府陽穀縣¶
　　　　　棠有二¶
隱五年公如棠觀魚魯地也今單州魚臺縣¶
襄十四年楚子囊師于棠昭二十年棠君尚楚邑也今¶
　眞州六合縣¶
　　　　　艾有二¶
隱六年公㑹齊侯盟于艾齊地也今沂州¶
哀二十年呉公子慶忌出居于艾呉地也今隆興府分¶
<pb:KR1e0045_WYG_035-17b>¶
　寜縣¶
　　　　　防有三¶
隱九年公㑹齊侯于防莊二十九年城諸及防魯地也¶
　今密州¶
十年取防宋邑也今單州有西防故城¶
昭五年莒牟夷以牟婁及防兹來奔莒地也今密州安¶
　丘縣¶
　　　　　鄔有二¶
<pb:KR1e0045_WYG_035-18a>¶
隱十一年王取鄔劉之田莊二十年王及鄭伯入于鄔¶
　本鄭地後天王易之今西京偃師縣緱氏鎭(鄭樵以/為在懐)¶
　(州誤/也)¶
昭二十八年司馬彌牟為鄔大夫晉地也今鄔縣¶
　　　　　蒲有二¶
桓三年胥命于蒲成九年盟于蒲衛地也今東京長垣¶
　縣¶
莊二十八年重耳居蒲晉地也今隰州隰川縣¶
<pb:KR1e0045_WYG_035-18b>¶
　　　　　櫟有三¶
桓十五年突入櫟莊二十年王處櫟僖二十四年狄伐¶
　鄭取櫟昭元年楚公子圍城犫櫟郟鄭地也今潁昌¶
　府陽翟縣¶
襄十一年秦侵晉及櫟晉地也¶
昭四年呉伐楚入棘櫟麻楚地也今蔡州新蔡縣¶
　　　　　棘有九¶
宣二年宋鄭戰于大棘宋地也今拱州襄邑縣¶
<pb:KR1e0045_WYG_035-19a>¶
成三年僑如圍棘取汶陽田魯邑也今襲慶府龔丘縣¶
襄十八年城上棘鄭地也今潁昌府陽翟縣¶
二十四年棘澤鄭地也今潁昌府長社縣¶
二十六年呉克棘楚地也今亳州鄼縣¶
昭十年桓子召子山而反棘焉齊地也今青州臨淄縣¶
十七年棘津晉地也今滑州胙城縣¶
二十五年宋公佐卒于曲棘亦宋地也今東京雍丘縣¶
　東¶
<pb:KR1e0045_WYG_035-19b>¶
哀元年棘蒲晉地也¶
　　　　　雍有二¶
僖十三年自雍及絳秦孝公後徙都焉今鳳翔府天興縣¶
二十四年雍文之昭也今懐州修武縣¶
　　　　　齊有二¶
隱三年齊鄭盟于石門齊國也¶
昭二十三年劉子焚齊周邑也¶
　　　　　京有二¶
<pb:KR1e0045_WYG_035-20a>¶
隱元年太叔居于京鄭地也¶
昭二十二年子朝奔京周地也¶
　　　　　楊有二¶
襄二十九年楊姬姓也屬下陽郡是國名¶
昭二十二年劉子奔楊是周邑¶
　　　　　陘有三¶
隱十一年蘇忿生之田有陘是周地¶
僖四年師進次于陘是楚地¶
<pb:KR1e0045_WYG_035-20b>¶
定十四年闔廬卒于陘是吳地¶
　　　　　祭有二¶
隱元年祭伯來是畿内國¶
成十一年祭封人是鄭地¶
　　　　　沂有二¶
宣十一年蒍艾獵城沂是楚地邑名¶
昭二十五年季平子請待于沂上是魯城南水名¶
　　　　　郕有二¶
<pb:KR1e0045_WYG_035-21a>¶
莊八年郕降于齊師是國名¶
襄十六年齊侯伐我北鄙圍郕是魯地亦名成¶
　　　　　房有二¶
昭十三年靈王遷許胡沈道房申於荆焉是國名¶
定五年季平子卒于房是魯地¶
　　　　　萊有二¶
襄六年齊滅萊是國名¶
昭七年與之萊柞魯二山名¶
<pb:KR1e0045_WYG_035-21b>¶
　　　　　薛有二¶
隱十一年滕薛來朝是國名¶
莊三十一年築臺于薛是魯地¶
　　　　　東陽有三¶
襄二年晏弱城東陽齊地也¶
二十三年趙勝帥東陽之師以追齊師晉地也¶
哀八年呉師克東陽呉地也¶
　　　　　汾有二¶
<pb:KR1e0045_WYG_035-22a>¶
成六年有汾澮以流其惡是晉地水名¶
襄十八年子庚治兵於汾是楚地¶
　　　　　洮有三¶
莊二十七年公㑹杞伯姬于洮是魯地¶
僖三十一年自洮以南東傅于濟是曹地¶
昭元年宣汾洮晉地水名¶
　　　　　稷有二¶
成二年㑹于稷是宋地¶
<pb:KR1e0045_WYG_035-22b>¶
定五年使楚人先與呉戰而自稷㑹之是楚地¶
　　　　　夷儀有二¶
僖二年邢遷于夷儀是邢地其後衛滅邢而入于衛¶
定九年齊伐晉夷儀是晉地¶
　　　　　邿有二¶
襄十三年取邿是小國¶
十八年晉伐齊克邿是齊地¶
　　　　　杏有二¶
<pb:KR1e0045_WYG_035-23a>¶
昭二十四年攻瑕及杏是敬王邑周地也¶
定九年致禚媚杏於衛又有北杏見莊十三年並齊地¶
　　　　　頼有二¶
昭四年楚滅頼是小國¶
哀六年使胡姬以安孺子如頼是齊邑¶
　　　　　陽有二¶
閔二年齊人遷陽國名¶
昭十二年齊納北燕伯于陽燕别邑¶
<pb:KR1e0045_WYG_035-23b>¶
　　　　　虚有二¶
莊十二年公㑹宋公于虚是宋地¶
成十七年鄭侵晉虚滑是晉二邑¶
　　　　　新里有二¶
僖十八年梁伯益其國而命之曰新里¶
昭二十年敗華氏于新里是宋地¶
　　　　　鞌有二¶
成二年戰于鞌是齊地¶
<pb:KR1e0045_WYG_035-24a>¶
哀十四年益鞌七邑是宋地¶
　　　　　共有二¶
隱元年太叔出奔共國名¶
閔二年益以共滕之民衛别邑¶
　　　　　申有二¶
莊六年楚文王伐申小國名¶
文八年自申至于虎牢之境是鄭地¶
　　　　　郲有二¶
<pb:KR1e0045_WYG_035-24b>¶
隱十一年㑹于郲鄭地也亦名時來¶
襄十四年以郲寄衛侯齊地也¶
　　　　　南里有二¶
襄二十六年楚入南里是鄭邑¶
昭二十一年華氏以南里叛是宋地¶
　　　　　郊有五¶
文三年秦伐晉取王官及郊是晉地¶
昭二十三年晉人圍郊是周地¶
<pb:KR1e0045_WYG_035-25a>¶
定十三年衛伐曹克郊是曹邑¶
哀十一年及齊師戰于郊是魯地¶
十三年越伐呉及郊是呉地¶
　　　　　厲有二¶
僖十五年齊師曹師伐厲是小國¶
宣九年楚子為厲之役故伐鄭是鄭地¶
　　　　　柤有二¶
襄十年㑹呉于柤是楚地¶
<pb:KR1e0045_WYG_035-25b>¶
昭六年鄭伯勞楚公子棄疾於柤是鄭地¶
　　　　　潁有二¶
襄十八年楚師伐鄭遂渉潁是水名¶
昭九年晉率隂戎伐潁是周邑¶
　　　　　費有二¶
僖元年公賜季友汶陽之田及費魯地也¶
襄十八年楚以銳師侵費滑即滑國所都之費也¶
　　　　　酅有二¶
<pb:KR1e0045_WYG_035-26a>¶
僖二十六年公追齊師至酅是齊地先屬紀¶
僖二十八年楚師背酅而舍是衛地險阻處¶
　　　　　鄍有二¶
僖二年伐鄍三門是虞邑¶
襄十九年楚追越師至鄍是越地又有上鄍見成二年¶
　　　　　吕有二¶
成七年子重請取於申吕古吕國也後為楚地今蔡州¶
　新蔡縣¶
<pb:KR1e0045_WYG_035-26b>¶
襄元年楚侵宋吕留宋地也今徐州¶
　　　　　鄆有二¶
成四年城鄆昭二十六年處鄆魯地也曰西鄆今濟州¶
　鄆城縣¶
文十二年城諸及鄆成九年楚入鄆襄十二年救台入¶
　鄆昭元年伐莒取鄆莒邑也魯取之曰東鄆今沂州¶
　沂水縣¶
　　　　　鄒有二¶
<pb:KR1e0045_WYG_035-27a>¶
襄十年魯鄒邑亦作郰今仙源縣¶
隱元年邾儀父都于鄒也今鄒縣¶
　　　　　翼有二¶
隱元年盟翼邾地也¶
五年伐翼晉都也今絳州翼城縣¶
　　　　　盂有四¶
隱十一年王取蒍邘之田于鄭邘亦作盂鄭地也¶
僖二十一年宋楚㑹于盂宋地也¶
<pb:KR1e0045_WYG_035-27b>¶
昭二十八年孟丙為盂大夫哀四年齊伐晉取盂晉地¶
　也今太原府盂縣¶
定十四年蒯聵獻盂于齊衛東地也¶
　　　　　丘輿有三¶
成二年晉入丘輿齊地也¶
三年敗諸丘輿鄭地也¶
哀十四年葬諸丘輿魯地也今費縣¶
　　　　　鄑有二¶
<pb:KR1e0045_WYG_035-28a>¶
莊元年齊師遷紀郱鄑郚紀地也今濰州昌邑縣¶
十一年公敗宋師于鄑魯地也¶
　　　　　訾有五¶
成十三年鄭公子班自訾求入鄭地也¶
昭二十三年單子取訾王畿也今鞏縣¶
文十六年訾枝¶
昭十三年訾梁¶
二十五年訾並楚地¶
<pb:KR1e0045_WYG_035-28b>¶
　　　　　鄄有二¶
莊十四年㑹于鄄衛地也今濮州鄄城縣¶
成十一年劉子盟于鄄王畿也¶
　　　　　郔有二¶
宣十一年楚左尹侵宋王待諸郔楚地也¶
十二年楚子北師次于郔鄭地也¶
　　　　　柯有三¶
莊十三年公㑹齊侯盟于柯齊地也今東平府東阿縣¶
<pb:KR1e0045_WYG_035-29a>¶
襄十九年盟于祝柯亦齊地也又曰督揚今濟南府禹¶
　城縣¶
㑹晉士匄于柯衛地也今大名府内黄縣¶
　　　　　督揚有二¶
成十六年我師次于督揚鄭地也¶
襄十九年盟于督揚齊地也見前祝柯¶
　　　　　平陽有四¶
宣八年城平陽魯地也曰東平陽今沂州新泰縣¶
<pb:KR1e0045_WYG_035-29b>¶
昭二十八年趙朝為平陽大夫晉地也今平陽府臨汾¶
　縣¶
哀十六年衛侯飲孔悝酒於平陽衛地也今滑州胙城¶
　縣¶
二十七年盟于平陽魯西地也曰西平陽今襲慶府鄒¶
　縣¶
　　　　　　平隂有二¶
襄十八年禦諸平隂齊地也在濟北今東平府平隂縣¶
<pb:KR1e0045_WYG_035-30a>¶
昭二十三年晉師在平隂王畿也在河陽今西京洛陽¶
　縣北¶
　　　　　汜有四¶
僖二十四年襄王處于汜鄭地也今汝州襄城縣¶
三十年秦軍汜南亦鄭地也今開封府中牟縣¶
成四年取汜祭亦鄭地也今孟州汜水縣¶
昭二十二年王師軍于汜王畿也¶
　　　　　扈有二¶
<pb:KR1e0045_WYG_035-30b>¶
莊二十三年盟于扈鄭地也今原武縣¶
昭元年夏有觀扈古國也今京兆府鄠縣¶
　　　　　瑣有三¶
襄十一年還次于瑣鄭地也今東京尉氏縣¶
昭五年㑹楚子于瑣楚地也¶
定七年盟于沙衛地也亦曰瑣今北京元城縣¶
　　　　　中牟有二¶
鄭之中牟今東京中牟縣在河南爾雅曰鄭有圃田郭¶
<pb:KR1e0045_WYG_035-31a>¶
　璞注曰今滎陽中牟縣西圃田澤是也漢書音義臣¶
　瓉案河南中牟春秋之時在鄭之疆内及三卿分晉¶
　則為魏之邦土¶
定九年晉車千乗在中牟晉地也在河北趙世家曰獻¶
　侯即位治中牟按趙界自漳水以北不及河南臣瓉¶
　云案此中牟當在漯水之上¶
　　　　　滎澤有二¶
閔二年衛人及狄人戰于滎澤衛地也在河北¶
<pb:KR1e0045_WYG_035-31b>¶
宣十二年楚潘黨逐之及滎澤鄭地也在滎陽¶
　　　　　儵有二¶
文十六年禆儵魚庸三邑也¶
十七年將悉敝賦以待於儵鄭地也與晉接境¶
　　　　　解有二¶
僖十五年内及解梁城晉地也今解州¶
昭二十二年王師軍于解王畿也今洛陽¶
　　　　　蒍有二¶
<pb:KR1e0045_WYG_035-32a>¶
隱十一年王取蒍邘之田于鄭鄭地也¶
僖二十七年子玉治兵于蒍楚地也¶
　　　　　駘有二¶
昭九年魏駘芮歧畢吾西土王畿也今京兆府武功縣¶
哀六年毛遷孺子於駘齊地也(鄭樵以為/魯地誤也)¶
　　　　　匡有三¶
僖十五年遂次于匡衛地也今東京長垣縣¶
文元年衛侵鄭伐緜訾及匡鄭地也今東京扶溝縣地¶
<pb:KR1e0045_WYG_035-32b>¶
十一年㑹于承匡宋地也今拱州襄邑縣¶
　　　　　潞有二¶
宣十五年潞子嬰兒之夫人赤狄之潞也今潞州潞城¶
　縣¶
哀八年鮑子及潞齊邑也¶
　　　　　垂有三¶
隱八年宋公衛侯遇于垂衛地也今興仁府乘氏縣¶
宣八年仲遂卒于垂齊地¶
<pb:KR1e0045_WYG_035-33a>¶
定十三年齊侯衛侯次于垂葭亦衛地也今濟州¶
　　　　　瑕有六¶
桓六年楚師軍於瑕隨地也¶
僖三十年許君焦瑕晉二邑也在河南¶
成六年居郇瑕氏之地晉地也今解州西南¶
十六年楚師還及瑕楚地也今亳州蒙城縣¶
哀六年城邾瑕魯地也今濟州任城縣¶
七年囚諸負瑕魯地也今襲慶府瑕丘縣¶
<pb:KR1e0045_WYG_035-33b>¶
　　　　　圉有四¶
襄二十六年從衛師敗之圉衛地也¶
昭五年鄭伯勞諸圉鄭地也今東京雍丘縣¶
二十二年伐東圉王畿也今洛陽縣¶
二十六年遂軍圉澤亦王畿也¶
　　　　　制有二¶
隱元年制巖邑鄭地也今滎陽縣¶
五年不虞制人北制亦鄭地也今汜水縣¶
<pb:KR1e0045_WYG_035-34a>¶
　　　　　蒙有二¶
莊十二年蒙澤宋地也今拱州考城縣¶
哀十七年盟于蒙魯地蒙山也今沂州新泰縣¶
　　　　　濮有三(皆衛/地)¶
莊二十七年㑹于城濮¶
僖二十八年盟于宛濮今東京長垣縣¶
定八年盟于曲濮¶
　　　　　郥有二¶
<pb:KR1e0045_WYG_035-34b>¶
昭十九年郥陽封人之女奔之生大子建二十三年楚¶
　大子建之母在郥蔡邑也¶
定十三年次于垂葭實郥氏衛地也今濟州鉅野縣¶
　　　　　棫林有二¶
襄十四年伐秦次於棫林注云秦地¶
十六年次於棫林注云許地¶
　¶
　春秋分記卷三十五¶
