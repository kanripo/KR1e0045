# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 43
<pb:KR1e0045_WYG_043-1a>¶
欽定四庫全書¶
　春秋分記卷四十三　　　宋　程公說　撰¶
　　書二十五¶
職官書第三¶
　宋¶
　　宋殷後天子之事守禮秩加於諸侯文八年經書¶
　　宋司馬宋司城亦以天子之後得自命官也成王¶
　　命㣲子統承先王修其禮物由是言之宋之制當¶
<pb:KR1e0045_WYG_043-1b>¶
　　本之殷然諸侯亦不可盡備天子之制殷制見於¶
　　書傳無聞焉惟曲禮載天子建天官先六大曰大¶
　　宰大宗大史大祝大士大卜典司六典天子之五¶
　　官曰司徒司馬司空司士司寇典司五衆天子之¶
　　六府曰司土司木司水司草司噐司貨典司六職¶
　　天子之六工曰土工金工石工木工獸工草工典¶
　　制六材五官致貢曰享五官之長曰伯鄭氏注此¶
　　盖殷時制也孔穎逹曰殷以大宰為一卿以象天¶
<pb:KR1e0045_WYG_043-2a>¶
　　時司徒以下五卿法地事但大宰既尊故先列大¶
　　宰而𨽻屬大宰之官既法於天故同受大名六卿¶
　　外復别立六府者藏物之處使各主其所掌職也¶
　　立此六工典制六府之材物五官致貢不言大宰¶
　　以大宰摠領群職爾此殷制可考之大凡也宋官¶
　　制較之於舊則有異其詳列下方¶
孤卿¶
　　僖九年傳宋襄公即位以公子目夷為仁使為左¶
<pb:KR1e0045_WYG_043-2b>¶
　　師以聽政於是宋治宋始蓋以左師為政其後有¶
　　左右二師襄九年傳二師令四鄉正敬享穎逹曰¶
　　宋國之法二師分掌其方左右各掌二鄉按周禮¶
　　鄉老二鄉則公一人此王制也孤貳公上公之國¶
　　則孤一人宋上公而有左右二師是為二孤倣公¶
　　孤之名非古也故穎逹曰宋國之法譏其更變之¶
　　失而違王制耳(文七年傳殺公孫固公孫鄭於公/宫六卿和公室書曰宋人殺其大)¶
　　(夫孔穎逹曰此二子亦卿官也下云六卿和公室/六卿之外有此二子蓋是孤卿之官宋上公禮得)¶
<pb:KR1e0045_WYG_043-3a>¶
　　(有孤嘗考左右師/則孔義於此為差)¶
右師¶
　　右師之職於六卿中為貴故華元曰我為右師君¶
　　臣之訓師所司也(成十/五年)襄九年宋災華閲為右師¶
　　討右官官庀其司向戌討左亦如之孔穎逹曰百¶
　　司府藏屬左右二師故右官庀其司而左亦如之¶
　　是府庫之物二師摠令群官所主宋僣立二孤在¶
　　六卿之上而右師又孤卿之尊者¶
<pb:KR1e0045_WYG_043-3b>¶
左師¶
　　左師之職亞於右師僖九年公子目夷為左師以¶
　　聽政宋始以左師為政卿其後有左右二師則右¶
　　師為之長僣也¶
六卿¶
　　殷制六卿大宰象天時司徒司馬司空司士司宼¶
　　法地事宋六卿之次則曰右師左師司馬司徒司¶
　　城司寇其不合者有四右師左師命名特異一也¶
<pb:KR1e0045_WYG_043-4a>¶
　　大宰列六卿之外二也司徒次司馬之後三也司¶
　　士之名無聞焉四也然所為戾者多矣¶
司馬¶
　　文八年經宋人殺其大夫司馬司馬主甲兵亦曰¶
　　司武襄六年傳華弱為司馬平公曰司武而梏於¶
　　朝難以勝矣謂其主兵也哀十四年傳司馬請瑞¶
　　兵雖掌於司馬必請瑞而後發尚古制云¶
司徒¶
<pb:KR1e0045_WYG_043-4b>¶
　　司徒主徒役襄九年傳宋災司徒華臣具正徒杜¶
　　預注正徒役徒司徒所主按周禮大司徒掌徒庻¶
　　之政令小司徒凡用衆庻則掌其政教凡國之大¶
　　事致民孔穎逹曰如是年司里所使遂正所納皆¶
　　是臨時調民而役之若今之夫役也司徒所具正¶
　　徒者常共官役若今之正丁也¶
司城¶
　　文八年經宋司城來奔司城本司空主營壘以武¶
<pb:KR1e0045_WYG_043-5a>¶
　　公名廢為司城十六年傳夫人將使昭公田孟諸¶
　　而殺之使謂司城去公六卿皆卿官而獨使司城¶
　　者以司城與司馬相屬其掌營壘則兵亦兼之矣¶
　　周禮司空鄉師大役則帥民徒而至以考司空之¶
　　辟田獵徒役亦不盡役謂若一次起發幾人司城¶
　　必書其人已用幾日至用之後則不再起是其職¶
　　也¶
司寇¶
<pb:KR1e0045_WYG_043-5b>¶
　　司寇掌刑罰襄九年傳使樂遄庀刑噐亦如之杜¶
　　預注樂遄司寇刑噐刑書¶
　　　　卿官非一¶
大司馬　少司馬　大司寇　少司寇¶
　　僖二十二年傳曰大司馬固諫又曰司馬魚固為¶
　　大司馬則魚為小司馬矣成十五年向為人為大¶
　　司寇鱗朱為少司寇凡此皆具官也(大司馬大司/寇為天子之)¶
　　(官宋不/當有)¶
<pb:KR1e0045_WYG_043-6a>¶
大宰　少宰¶
　　桓二年傳孔父嘉為司馬督為大宰於時宋其二¶
　　卿為政歟至成十五年傳華元為右師魚石為左¶
　　師蕩澤為司馬華喜為司徒公孫師為司城向為¶
　　人為大司寇鱗朱為少司寇則為七卿矣而復有¶
　　向帶為大宰魚府為少宰孔穎逹曰少司寇二宰¶
　　等六卿外亦是卿官如魯三卿外别有公孫嬰齊¶
　　臧孫許但非如六卿世掌國政則宋卿數踰殷制¶
<pb:KR1e0045_WYG_043-6b>¶
　　之舊矣(亦如晉三軍將佐皆世/卿外有散位從卿者)¶
大宰所掌¶
　　襄九年傳宋災使大宰西鉏吾庀府守杜預注府¶
　　六官之典按殷制天子建天官先六大而大宰居¶
　　其一又天子之六府典司六職此言大宰蓋天官¶
　　之一而府守則六府之職也若如杜言謂為六官¶
　　之典是與府守異矣孔穎逹曰杜以府為六官之¶
　　典當是六官之典其事載於書故使具其守劉炫¶
<pb:KR1e0045_WYG_043-7a>¶
　　以府守為府庫守藏今知不然者以百司府藏已¶
　　屬左右二師曲禮言五官致貢曰享不及大宰則¶
　　以大宰摠攝群職故也雖二師各庀其司而大宰¶
　　摠庀府守(商書伊訓百官摠已以聼冢宰盖伊尹/也冢猶大也説命曰惟說命總百官孔)¶
　　(安國注冢宰之任則傅說相髙宗也宋上公修先/王禮物大宰名與冢宰同然據傳乃在六卿外非)¶
　　(商制之/舊矣)¶
卿¶
　　文十四年傳宋髙哀為蕭封人以為卿杜預注蕭¶
<pb:KR1e0045_WYG_043-7b>¶
　　宋附庸仕附庸還升為卿孔穎逹曰髙哀仕於蕭¶
　　國遂被㧞擢升為宋卿是時公子成為右師公孫¶
　　友為左師華耦為司馬鱗矔為司徒蕩意諸為司¶
　　城華御事為司寇髙哀為卿在六卿之外宋卿蓋¶
　　非一矣¶
司城為政卿¶
　　襄九年傳宋災樂喜為司城以為政杜預注樂喜¶
　　子罕也為政卿知將有火災素戒為備火之政按¶
<pb:KR1e0045_WYG_043-8a>¶
　　宋六卿右師為尊司城位居五非政卿也今言司¶
　　城為政卿杜預注以為專為救火之政而已然從¶
　　此以後歴檢傳文鄭人請賊宋人獻玉抶築臺之¶
　　謳削向戌之賞子罕所為皆是政卿之任則子罕¶
　　以司城為政卿不特救火之政也孔穎逹云宋以¶
　　華閱是華元之子以元有大功使閲繼其父耳子¶
　　罕賢知故特使為政齊任管夷吾魯任叔孫婼皆¶
　　位卑而執國政子罕以司城為政其類此歟¶
<pb:KR1e0045_WYG_043-8b>¶
右左官屬¶
　　襄九年傳華閱為右師討右官官庀其司向戌討¶
　　左亦如之杜預注使具其官屬蓋百官有司之分¶
　　屬於右師左師者¶
大尹¶
　　哀二十六年傳六卿三族降聽政因大尹以逹杜¶
　　預注大尹近官有寵者六卿因之以自通逹於君¶
御士¶
<pb:KR1e0045_WYG_043-9a>¶
　　昭二十一年傳多僚為御士杜預注公御士此年¶
　　傳又曰子皮遇多僚御司馬而朝則公之御士亦¶
　　為司馬御士矣¶
校正¶
　　襄九年傳宋災命校正出馬工正出車杜預注校¶
　　正主馬按周禮校人司馬之屬¶
工正¶
　　襄九年傳命校正出馬工正出車備甲兵庀武守¶
<pb:KR1e0045_WYG_043-9b>¶
　　杜預注工正主車孔穎逹曰車馬甲兵司馬之職¶
　　周禮司馬屬官有校人而無主車之官巾車車僕¶
　　職皆掌車乃屬宗伯昭四年傳載魯叔孫為司馬¶
　　與工正書服(杜注車服之/噐工正所書)蓋侯國之制司馬兼行¶
　　宗伯之事故工正主車而屬焉殷制天子之六工¶
　　典制六材其四曰木工注謂輪輿弓廬匠車也工¶
　　正或猶木工而其名異乎¶
司里¶
<pb:KR1e0045_WYG_043-10a>¶
　　襄九年傳伯氏司里杜預注司里里宰釋言曰里¶
　　邑也李廵云里居之邑也是里為邑居之名周禮¶
　　五鄰為里以五鄰必同居故以里為名里長謂之¶
　　宰周禮里宰毎里下士一人謂六遂之内二十五¶
　　家之長也此言司里謂司城内之民若今城内之¶
　　坊里也里必有長不知官名周禮有里宰故以宰¶
　　言之非是郊外二十五家之長也使伯氏司此城¶
　　内諸里之長故曰司耳¶
<pb:KR1e0045_WYG_043-10b>¶
隧正¶
　　襄九年傳宋災華臣具正徒令隧正納郊保奔火¶
　　所杜預注隧正官名也五縣為隧孔穎逹曰此隧¶
　　正如天子之遂大夫按周禮有遂人遂師遂大夫¶
　　之别遂人職云五家為鄰五鄰為里四里為鄼五¶
　　鄼為鄙五鄙為縣五縣為遂遂師各掌其遂之政¶
　　令戒禁遂大夫各掌其遂之政令諸侯有鄉遂亦¶
　　以郊内郊外别之郊内屬鄉者近於國都司徒自¶
<pb:KR1e0045_WYG_043-11a>¶
　　率以入城郊外屬遂者是郊野保守之民不可全¶
　　離所守司徒令遂正量其多少納之於國随火所¶
　　起而奔徃救之¶
鄉正¶
　　襄九年傳宋災二師令四鄉正敬享杜預注鄉正¶
　　鄉大夫孔穎逹曰周禮毎鄉卿一人天子六卿即¶
　　以卿為之長此傳云二師令四鄉正則四鄉别立¶
　　鄉正而二師各摠其二耳周禮卿大夫各掌其鄉¶
<pb:KR1e0045_WYG_043-11b>¶
　　之政教正月之吉受教法於司徒退而頒之於其¶
　　鄉則鄉正當屬司徒此傳言二師命之者上文右¶
　　師討右左師討左由宋國之法二師分掌其方左¶
　　右故云二師命四鄉正也費誓云魯人三郊三遂¶
　　則魯立三卿此云命四鄉正則宋立四卿也周禮¶
　　卿為一軍大國三軍宋大國不過三軍而有四卿¶
　　者當時所立非正法矣¶
迹人¶
<pb:KR1e0045_WYG_043-12a>¶
　　哀十四年傳迹人來告杜預注迹禽獸者周禮迹¶
　　人掌邦田之地政迹之言跡知禽獸之處¶
祝¶
　　襄九年傳宋災祝宗用馬於四墉杜預注祝大祝¶
　　按殷制天官先六大四曰大祝主天地鬼神之事¶
宗¶
　　同上杜預注宗宗人按殷制天官先六大二曰大¶
　　宗鄭氏曰周則大宰宗伯皆為六官盖殷以大宗¶
<pb:KR1e0045_WYG_043-12b>¶
　　為大宰之屬所以明其為殷制也主天地鬼神之¶
　　事以六大之次言之則宗當居大祝之上¶
行人¶
　　定六年經晉人執宋行人樂祁犂行人使人也周¶
　　禮有大行人小行人諸侯行人當亦通掌此事(詳/見)¶
　　(周魯/官制)¶
門官¶
　　僖二十二年傳宋師敗績襄公傷股門官殱焉杜¶
<pb:KR1e0045_WYG_043-13a>¶
　　預注門官守門者師行則在君左右周禮虎賁氏¶
　　掌先後王而趨以卒伍軍旅㑹同亦如之舍則守¶
　　王閑王在國則守王宫國有大故則守王門諸侯¶
　　之禮不得其詳曰門官亦虎賁氏之類故在國則¶
　　守門師行則在君左右近公故盡死也殱盡釋詁¶
　　文舍人云殱衆之盡也¶
司宫¶
　　襄九年傳令司宫巷伯儆宫杜預注司宫奄臣掌¶
<pb:KR1e0045_WYG_043-13b>¶
　　宫内之事孔穎逹曰昭五年傳楚子欲以羊舌肸¶
　　為司宫欲加害宫刑以此知司宫奄臣謂奄人為¶
　　臣主司宫内周禮無司宫巷伯之名唯内小臣奄¶
　　上士四人掌王后之命正其服位鄭𤣥云奄稱士¶
　　異其賢也奄人之官此最為長則司宫如王朝之¶
　　内小臣¶
巷伯(寺人/同)¶
　　襄九年傳巷伯儆宫杜預注巷伯寺人掌宫内之事¶
<pb:KR1e0045_WYG_043-14a>¶
　　孔穎逹曰周禮云寺人王之正内五人鄭𤣥云正¶
　　内路寢也釋宫云宫中巷謂之壼孫炎曰巷舍間¶
　　道也王肅云今後宫稱永巷巷者宫内道名伯長¶
　　也宫内門巷之長周禮内小臣其次寺人知巷伯¶
　　猶寺人矣又詩篇名巷伯經云寺人孟子作為此¶
　　詩知巷伯寺人一也鄭以巷伯為内小臣既無明¶
　　文各以意説¶
内師¶
<pb:KR1e0045_WYG_043-14b>¶
　　襄二十六年傳寺人惠牆伊戾為大子内師孔穎¶
　　逹曰内師者身為寺人之官公使之監大子内事¶
　　為在内人之長¶
　衛¶
卿官¶
　　酒誥曰矧惟若疇圻父薄違農父若保宏父定辟¶
　　圻父司馬農父司徒宏父司空衛三卿官也定四¶
　　年傳云封康叔少皥之虚聃季授土陶叔授民杜¶
<pb:KR1e0045_WYG_043-15a>¶
　　預注聃季司空陶叔司徒皆衛受於王制之舊春¶
　　秋衛之政卿世歸寗氏孫氏三卿僅見司徒而復¶
　　有司寇皆異乎舊矣特采可考者著於篇¶
卿邑¶
　　襄二十七年傳免餘曰唯卿備百邑論語云百乗¶
　　之家大夫稱家邑有百乗是百乗為采邑之極¶
司寇¶
　　昭二十年傳衛公孟縶狎齊豹奪之司寇杜預注¶
<pb:KR1e0045_WYG_043-15b>¶
　　豹齊惡之子為衛司寇殺衛侯之兄縶春秋以盜¶
　　書孔穎逹曰齊豹衛國之卿又曰齊豹為衛司寇¶
　　守嗣大夫作而不義其書為盜哀二十五年傳云¶
　　奪司寇亥政是衛以司寇為卿矣侯國三卿司徒¶
　　司馬司空是也司空兼司寇之事今衛卿止見司¶
　　徒而以司寇為政卿非周制矣¶
司徒¶
　　哀十五年傳荘公害故政欲盡去之先謂司徒瞞¶
<pb:KR1e0045_WYG_043-16a>¶
　　成云司徒卿官¶
少師下於卿¶
　　襄二十七年傳獻公以免餘為少師使為卿辭曰¶
　　大叔儀能賛大事君其命之乃使文子為卿免餘¶
　　辭卿而為少師則衛以少師亞於卿矣¶
右宰¶
　　襄十四年傳右宰穀從而逃歸杜預注穀衛大夫¶
　　則右宰衛之大夫也隐四年傳衛人使右宰醜涖¶
<pb:KR1e0045_WYG_043-16b>¶
　　殺州吁於濮石碏使其宰獳羊肩涖殺石厚於陳¶
　　衛右宰蓋五大夫之小宰也¶
御戎戎右¶
　　閔二年傳渠孔御戎子伯為右猶晉御戎戎右也¶
行人¶
　　襄十八年經晉人執衛行人石買定七年齊人執¶
　　衛行人北宫結以侵衛行人言使人也周禮有大¶
　　行人小行人諸侯行人通掌此事(詳見周/魯官制)¶
<pb:KR1e0045_WYG_043-17a>¶
右公子　左公子¶
　　桓十六年傳衛宣公烝夷姜生急子屬諸右公子¶
　　為之娶於齊而美公取之生夀及朔屬夀於左公¶
　　子杜云左右媵之子因以為號孔穎逹曰公子法¶
　　無左右明其因母為號公羊稱二國媵之以有二¶
　　媵故分為左右說公羊者則言右媵貴於左媵林¶
　　栗曰妾媵之子若能操廢立之權則皆自為計矣¶
　　宣公何以屬所欲立者而左右公子何以合謀為¶
<pb:KR1e0045_WYG_043-17b>¶
　　黔牟地乎是知洩職二公子者先君之公子而黔¶
　　牟者宣公之庻子也左右公子者衛之公族分為¶
　　左右以洩職二公子分領之耳宗盟之長糾合同¶
　　姓國人所望宣公是以屬其所愛而二公子卒擅¶
　　廢立之權非左右媵之子而因以為號矣¶
大士¶
　　僖二十八年傳衛侯與元咺訟寗武子為輔鍼荘¶
　　子為坐士榮為大士杜預注大士治獄官也周禮¶
<pb:KR1e0045_WYG_043-18a>¶
　　命夫命婦不躬坐獄元咺不宜與其君對坐故使¶
　　荘子為主又使衛之忠臣及其獄官質正大士衛¶
　　之獄官¶
大史¶
　　閔二年傳狄人囚史華龍滑與禮孔以逐衛人二¶
　　人曰我大史也實掌其祭周禮大史大祭祀與執¶
　　事卜日戒又宿之日與群執事讀禮書而協事書¶
　　酒誥矧大史友内史友鄭注大史内史掌記言記¶
<pb:KR1e0045_WYG_043-18b>¶
　　行是内史記言大史記行也衛在春秋無内史之¶
　　名而大史見於傳衛以王室之命有二史舊矣¶
祝¶
　　襄十四年傳獻公使祝宗告亡祝大祝也按周禮¶
　　大祝掌六祝之辭以事鬼神示祈福祥求永貞掌¶
　　六祈以同鬼神示作六辭以通上下親䟽逺近辨¶
　　六號辨九祭辨九&KR0596;小祝掌小祭祀蓋逹祝辭者¶
宗¶
<pb:KR1e0045_WYG_043-19a>¶
　　同上宗宗人也按周禮小宗伯掌建國之神位凡¶
　　國之大禮佐大宗伯凡小禮掌事如大宗伯之儀¶
　　曰宗者是宗伯之屬孔穎逹曰特牲少宰士大夫¶
　　之祭祀也皆宗人掌其事然則諸是祭神言辭大¶
　　祝掌之禮儀宗人掌之故祭祀皆祝宗同行其事¶
大師¶
　　襄十四年傳公飲之酒使大師歌巧言之卒章杜¶
　　預注大師掌樂大夫按周禮春官之屬大師掌六¶
<pb:KR1e0045_WYG_043-19b>¶
　　律六同以合隂陽之聲¶
寺人¶
　　哀十五年傳寺人羅御如孔氏周禮寺人王之正¶
　　内五人諸侯寺人亦掌宫内之事而其貟不同¶
　蔡¶
大師¶
　　襄二十六年傳楚伍參與蔡大師子朝友子朝以¶
　　公族而為大師任亦重矣然蔡侯國而官名大師¶
<pb:KR1e0045_WYG_043-20a>¶
　　僣也¶
司馬¶
　　襄八年傳獲蔡司馬公子燮亦卿官¶
　陳¶
　　陳之三卿司徒司馬司空合侯國之制然陳次國¶
　　也三卿亦汰矣¶
司徒¶
　　襄二十五年傳鄭伐陳入之子美數俘而出司徒¶
<pb:KR1e0045_WYG_043-20b>¶
　　致民孔穎逹曰陳國既亂致使民人分散故令陳¶
　　之司徒招致民人乃還又哀十一年傳陳轅頗為¶
　　司徒賦封田以嫁公女按周禮司徒掌建邦之土¶
　　地之圖與其人民之數以土均之法辨五物九等¶
　　制天下之地征以作民職以令地貢以斂財賦諸¶
　　侯司徒職掌當亦同故鄭使之致民而陳亦使頗¶
　　賦封田¶
司馬¶
<pb:KR1e0045_WYG_043-21a>¶
　　襄二十五年傳鄭入陳陳侯使司馬桓子賂以宗¶
　　噐杜預注桓子陳之司馬又傳曰司馬致莭孔穎¶
　　逹曰陳國既亂致使官司廢闕符莭失亡故令陳¶
　　之司馬致符莭乃還按周禮掌莭屬之司徒而此¶
　　以司馬掌之春秋時侯國之制未必盡如周制之¶
　　舊¶
司空¶
　　襄二十五年傳司空致地孔穎逹曰陳國既亂致¶
<pb:KR1e0045_WYG_043-21b>¶
　　使民人分散故令陳之司空檢致土地乃還按周¶
　　官司空掌邦土故使致地也¶
行人¶
　　昭八年經楚人執陳行人干徵師殺之行人使人¶
　　也周禮有大行人小行人諸侯行人當亦通掌此¶
　　事(詳見周/魯官制)¶
祝¶
　　襄二十五年傳祝祓社周禮女巫掌嵗時祓除釁¶
<pb:KR1e0045_WYG_043-22a>¶
　　浴巫祝義則同¶
輿嬖¶
　　昭八年傳輿嬖袁克殺馬毁玉以𦵏杜預注嬖人¶
　　之貴者¶
芋尹¶
　　哀十五年傳芋尹蓋陳大夫也按昭七年楚有芋¶
　　尹無宇孔穎逹曰陳有芋尹皆以草名官不知其¶
　　故¶
<pb:KR1e0045_WYG_043-22b>¶
　¶
　¶
　¶
　¶
　¶
　¶
　¶
　春秋分記卷四十三¶

