# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 68
<pb:KR1e0045_WYG_068-1a>¶
欽定四庫全書¶
　春秋分記卷六十八　　　宋　程公說　撰¶
　　鄭世本第一¶
　　姬姓伯爵其先出自周厲王少子宣王母弟友宣¶
　　王二十二年封友於先鄭是為桓公幽王之難寄¶
　　帑於虢鄶之間死武公滑突立是為新鄭今鄭州¶
　　新鄭縣是也¶
　　　莊公　　　　　　　忽¶
<pb:KR1e0045_WYG_068-1b>¶
　　　厲公　　　　　　　昭公(忽/也)¶
　　　子亹　　　　　　　子嬰¶
　　　厲公後　　　　　　文公¶
　　　穆公　　　　　　　靈公¶
　　　襄公　　　　　　　悼公¶
　　　　莊公(謚法勝敵/克壯曰莊)¶
　　　　　(名寤生武公子立二十二年魯隱元年/春秋作至桓十一年卒在位四十三年)¶
隠公經元年夏五月鄭伯克段于鄢¶
<pb:KR1e0045_WYG_068-2a>¶
傳元年初鄭武公娶于申曰武姜生莊公及共叔段莊¶
公寤生驚姜氏故名曰寤生遂惡之愛共叔段欲立之¶
(立為/大子)亟請於武公公弗許及莊公即位為之請制公曰¶
制嚴(五銜切/又作巖)邑也虢叔死焉他邑唯命請京使居之謂¶
之京城大(音/泰)叔祭仲曰都城過百雉國之害也(方文曰/堵三堵)¶
(曰/雉)先王之制犬都不過參國之一中五之一小九之一¶
今京不度非制也君將不堪公曰姜氏欲之焉辟害對¶
曰姜氏何厭之有不如早為之所無使滋蔓蔓難圖也¶
<pb:KR1e0045_WYG_068-2b>¶
蔓(新注此一字/當為斷句)草猶不可除况君之寵弟乎公曰多行¶
不義必自斃子姑待之既而大叔命西鄙北鄙貳於己¶
公子吕曰國不堪貳君將若之何欲與大叔臣請事之¶
若弗與則請除之無生民心公曰無庸將自及太叔又¶
收貳以為己邑至于廪延子封曰可矣厚將得衆公曰¶
不義不暱厚將崩大叔完聚繕甲兵具卒乘將襲鄭夫¶
人將啓之公聞其期曰可矣命子封帥車二百乗以伐¶
京京叛大叔段段入于鄢公伐諸鄢五月辛丑大叔出¶
<pb:KR1e0045_WYG_068-3a>¶
奔共書曰鄭伯克段于鄢段不弟故不言弟如二君故¶
曰克稱鄭伯譏失教也謂之鄭志不言出奔難之也¶
　　劉敞曰段出奔共不言出奔難之也非也若段得¶
　　生奔他國則鄭伯有伐弟之惡無殺弟之惡春秋¶
　　但當云鄭伯伐段于鄢即解云不言出奔難之也¶
　　乃可爾何有改伐為克哉傳例又曰得雋曰克若大¶
　　叔奔共是不得雋何以書克此年十月傳曰共叔之¶
　　亂公孫滑奔衛滑為是段子父子宜相從今於傳數¶
<pb:KR1e0045_WYG_068-3b>¶
　　見段子不見段身盖段見殺之後其子出奔左氏誤¶
　　云段出奔爾又云如二君故曰克春秋二君相伐多¶
　　矣皆曰伐不曰克不知何据而以為二君言克耶¶
遂寘姜氏于城潁而誓之曰不及黄泉無相見也既而¶
悔之潁考叔為潁谷封人聞之有獻於公公賜之食食¶
舍肉公問之對曰小人有母皆嘗小人之食矣未嘗君¶
之羮請以遺之公曰爾有母遺繄我獨無潁考叔曰敢¶
問何謂也公語之故且告之悔對曰君何患焉若闕(其/月)¶
<pb:KR1e0045_WYG_068-4a>¶
(切/)地及泉隧而相見其誰曰不然公從之公入而賦大¶
隧之中其樂也融融姜出而賦大隧之外其樂也洩洩¶
遂為母子如初君子曰潁考叔純孝也愛其母施(以鼓/切)¶
及莊公詩曰孝子不匱永錫爾類其是之謂乎¶
　　劉敞曰君子曰潁考叔純孝也非也莊公既自悔¶
　　其與母誓矣考叔已聞其心若此當明言曰君之¶
　　誓母不孝也鬼神所惡也雖有醜誓鬼神弗聴也¶
　　君不如迎母反之此所謂遷善徙義君子之道鬼¶
<pb:KR1e0045_WYG_068-4b>¶
　　神所福也莊公聞若言必欣然不辭何者彼悔誓¶
　　其母左右莫能導其君者故至於此使考叔能為¶
　　此言莊公何遽不従而晻昧致説苟公不恠其舍¶
　　肉事未可知也又闕地作隧自云黄泉上之不足¶
　　誑鬼下之不足誣人内之不足欺心而徒教其君恥¶
　　過作非此孟子所謂又従而為之辭者何謂純孝乎¶
鄭共叔之亂公孫滑出奔衛(叔段/之子)衛人為之伐鄭取廪¶
延鄭人以王師虢師伐衛南鄙請師於邾¶
<pb:KR1e0045_WYG_068-5a>¶
經二年冬十有二月鄭人伐衛¶
傳二年冬鄭人伐衛討公孫滑之亂也¶
經三年冬十有二月齊侯鄭伯盟于石門¶
傳三年鄭武公莊公為平王卿士王貳于虢鄭伯怨王¶
王曰無之故周鄭交質(詳見/周)冬齊侯鄭伯盟于石門尋¶
盧之盟也(盧盟在/春秋前)庚戌鄭伯之車僨于濟(既盟而遇大/風蓋紀異)¶
經四年夏宋公陳侯蔡人衛人伐鄭秋翬帥師㑹宋公¶
陳侯蔡人衛人伐鄭¶
<pb:KR1e0045_WYG_068-5b>¶
傳四年衛州吁立將修先君之怨於鄭(二年鄭人/伐衛之怨)使告¶
於宋故宋公陳侯蔡人衛人伐鄭圍其東門五日而還¶
秋諸侯復伐鄭敗鄭徒兵取其禾而還¶
經五年秋九月邾人鄭人伐宋(邾主兵故/序鄭上)冬十有二月¶
宋人伐鄭圍長葛¶
傳五年夏四月鄭人侵衛牧以報東門之役衛人以燕¶
師伐鄭鄭祭足原繁洩駕以三軍軍其前使曼伯與子¶
元潛軍軍其後燕人畏鄭三軍而不虞制人六月鄭二公¶
<pb:KR1e0045_WYG_068-6a>¶
子以制人敗燕師于北制君子曰不備不虞不可以師¶
　　史楠曰案僖公三十一年鄭洩駕惡公子瑕鄭伯¶
　　亦惡之公子瑕出奔楚且自隠公歴閔莊僖至此¶
　　已九十年矣而洩駕尚在洩駕鄭大夫也使九十¶
　　而在位其事當不止於兩見或二人同名耶或左¶
　　氏之誤耶¶
秋九月邾人鄭人以王師㑹伐宋入其郛以報東門之¶
役(詳見/宋)冬十有二月宋人伐鄭圍長葛以報入郛之役¶
<pb:KR1e0045_WYG_068-6b>¶
也¶
經六年春鄭人來渝平冬宋人取長葛¶
傳六年春鄭人來渝平更成也¶
　　師協曰鄭入春秋於隠公雖未有盟㑹之好然未¶
　　嘗稱兵四年秋翬帥師㑹四國以代之則鄭固有¶
　　憾於魯矣既而鄭從邾伐宋公初欲救以怒使者¶
　　失辭之故弗救也復思厚鄭此鄭聞之而來平歟¶
　　曰輸平者言屈損以有就也且魯嘗有伐鄭之怨¶
<pb:KR1e0045_WYG_068-7a>¶
　　而鄭未有以報今鄭先來非有屈損而何若曰渝¶
　　平則前此未見其平又既以告絶則自此後殊無¶
　　結好之因而八年不當使宛來歸祊也是則渝平¶
　　之為輸平明矣左氏雖為更成而於字不通公穀¶
　　皆為輸而又以墮成言之音又未暢此皆無取¶
夏五月鄭伯侵陳大獲(詳見/陳)秋宋人取長葛冬鄭伯如¶
周始朝桓王也王不禮焉(詳見/周)¶
傳七年秋宋及鄭平冬陳及鄭平鄭公子忽在王所陳¶
<pb:KR1e0045_WYG_068-7b>¶
侯請妻之鄭伯許之乃成昏¶
經八年春三月鄭伯使宛來歸祊庚寅我入祊¶
傳八年春三月鄭伯使宛來歸祊(詳見/内魯)夏四月甲辰鄭¶
公子忽如陳逆婦媯卒亥以媯氏歸甲寅入于鄭陳鍼¶
子送女先配而後祖鍼子曰是不為夫婦誣其祖矣非¶
禮也何以能育　八月丙戌鄭伯以齊人朝王禮也¶
傳九年宋公不王鄭伯為王左卿士以王命討之伐宋¶
秋鄭人以王命來告伐宋冬北戎侵鄭鄭伯禦之患戎¶
<pb:KR1e0045_WYG_068-8a>¶
師曰彼徒我車懼其侵軼我也公子突曰使勇而無剛¶
者嘗冦而速去之君為三覆以待之戎輕而不整貪而¶
無親勝不相讓敗不相救先者見獲必務進進而遇覆¶
必速奔後者不救則無繼矣乃可以逞從之戎人之前¶
遇覆者奔祝聃逐之衷戎師前後擊之盡殪戎師大奔¶
十一月甲寅鄭人大敗戎師(新注衷戎師謂/師在三伏之中)¶
經十年春王二月公㑹齊侯鄭伯于中丘　夏翬帥師¶
㑹齊人鄭人伐宋六月壬戌公敗宋師于菅辛未取郜¶
<pb:KR1e0045_WYG_068-8b>¶
辛巳取防秋宋人衛人伐戴鄭伯伐取之冬齊人鄭人¶
入郕¶
傳十年春王正月公㑹齊侯鄭伯于中丘癸丑盟于鄧¶
為師期(尋九年㑹于/防謀伐宋)夏五月羽父先㑹齊侯鄭伯伐宋¶
六月戊申公㑹齊侯鄭伯于老桃壬戌公敗宋師于菅¶
庚午鄭師入郜辛未歸于我庚辰鄭師入防辛巳歸于¶
我君子謂鄭莊公於是乎可謂正矣以王命討不庭不¶
貪其土以勞王爵正之體也蔡人衛人郕人不㑹王命¶
<pb:KR1e0045_WYG_068-9a>¶
(不伐/宋)秋七月庚寅鄭師入郊猶在郊宋人衛人入鄭(宋/衛)¶
(竒兵乗/虚入鄭)蔡人從之伐戴八月壬戌鄭伯圍戴癸亥克之¶
取三師焉宋衛既入鄭而以伐戴召蔡人蔡人怒故不¶
和而敗九月戊寅鄭伯入宋¶
　　吕祖謙曰鄭以王命討宋得其土地當歸之王鄭¶
　　何得専以與魯不臣甚矣豈可反謂之正乎¶
經十有一年夏公㑹鄭伯于時來秋七月公及齊侯鄭¶
伯入許¶
<pb:KR1e0045_WYG_068-9b>¶
傳十一年夏公㑹鄭伯于郲謀伐許也鄭伯將伐許五¶
月甲辰授兵於大宫公孫閼與潁考叔爭車潁考叔挾¶
輈以走子都拔棘以逐之及大逵弗及子都怒秋七¶
月公㑹齊侯鄭伯伐許庚辰傳于許潁考叔取鄭伯之¶
旗蝥弧以先登子都自下射之顛瑕叔盈又以蝥弧登¶
周麾而呼(火故/切)曰君登矣鄭師畢登壬午遂入許許莊¶
公奔衛齊侯以許讓公公曰君謂許不共故從君討之¶
許既伏其罪矣雖君有命寡人弗敢與聞乃與鄭人鄭¶
<pb:KR1e0045_WYG_068-10a>¶
伯使許大夫百里奉許叔以居許東偏曰天禍許國鬼¶
神實不逞于許君而假手于我寡人寡人唯是一二父¶
兄不能共億其敢以許自為功乎寡人有弟不能和恊¶
而使餬其口於四方其况能久有許乎吾子其奉許叔¶
以撫柔此民也吾將使獲也佐吾子(鄭大夫/公孫獲)若寡人得¶
沒于地天其以禮悔禍于許無寧兹許公復奉其社稷¶
唯我鄭國之有請謁焉如舊昏媾其能降以相從也無¶
滋他族實偪處此以與我鄭國爭此土也吾子孫其覆¶
<pb:KR1e0045_WYG_068-10b>¶
亡之不暇而况能禋祀許乎寡人之使吾子處此不唯¶
許國之為亦聊以固吾圉也乃使公孫獲處許西偏曰¶
凡而器用財賄無寘於許我死乃亟去之吾先君新邑¶
於此王室而既卑矣周之子孫日失其序夫許大岳之¶
𦙍也天而既厭周德矣吾其能與許爭乎君子謂鄭莊¶
公於是乎有禮禮經國家定社稷序民人利後嗣者也¶
許無刑而伐之服而舎之度德而處之量力而行之相¶
時而動無累後人可謂知禮矣鄭伯使卒出豭行出¶
<pb:KR1e0045_WYG_068-11a>¶
犬雞以詛射潁考叔者君子謂鄭莊公失政刑矣政以¶
治民刑以正邪既無徳政又無威刑是以及邪邪而詛¶
之將何益矣王取鄔劉蒍刊之田于鄭而與鄭人蘇忿¶
生之田(詳見/周)息侯伐鄭鄭伯與戰于竟息師大敗而還¶
(詳見/息)冬十月鄭伯以虢師伐宋大敗宋師以報其入鄭¶
也¶
桓公經元年春三月公㑹鄭伯于垂鄭伯以璧假許田¶
夏四月丁未公及鄭伯盟于越(詳見/内魯)¶
<pb:KR1e0045_WYG_068-11b>¶
經二年春三月公會齊侯陳侯鄭伯于稷以成宋亂(傳/見)¶
(宋/)秋蔡侯鄭伯㑹于鄧¶
傳二年秋蔡侯鄭伯㑹于鄧始懼楚也¶
經五年夏齊侯鄭伯如紀　秋蔡人衛人陳人從王伐¶
鄭¶
傳五年王奪鄭伯政鄭伯不朝秋王以諸侯伐鄭鄭伯¶
禦之曼伯為右拒祭仲足為左拒原繁髙渠彌以中軍¶
奉公為魚麗之陳先偏後伍伍承彌縫戰于繻葛命二¶
<pb:KR1e0045_WYG_068-12a>¶
拒曰旝動而鼓蔡衛陳皆奔王卒亂鄭師合以攻之王¶
卒大敗祝聃射王中肩王亦能軍祝聃請從之公曰君¶
子不欲多上人况敢陵天子乎夜鄭伯使祭足勞王且¶
問左右¶
傳六年夏北戎伐齊鄭大子忽帥師救齊六月大敗戎¶
師獲其二帥大良少良甲首三百以獻於齊於是諸侯¶
之大夫戍齊齊人饋之餼使魯為其班後鄭鄭忽以其¶
有功也怒故有郎之師(在十/年)公之未昬於齊也齊侯欲¶
<pb:KR1e0045_WYG_068-12b>¶
以文姜妻鄭大子忽忽辭人問其故大子曰人各有耦¶
齊大非吾耦也詩云自求多福在我而已大國何為君¶
子曰善自為謀及其敗戎師也齊侯又請妻之(欲以他/女妻之)¶
固辭人問其故太子曰無事於齊吾猶不敢今以君命¶
奔齊之急而受室以歸是以師昏也民其謂我何遂辭¶
諸鄭伯(假父之命/以為辭)¶
　　吕祖謙曰北戎伐齊鄭忽救齊齊侯請妻之忽辭¶
　　其言曰自求多福在我而已大國何為此言甚善¶
<pb:KR1e0045_WYG_068-13a>¶
　　祭仲之諫特以利害論之耳後世徒見昭公奔衛¶
　　則咎其不用祭仲之言卒以無大國之助殊不知¶
　　忽之敗不在此特以不能充自求多福之言耳自¶
　　求多福雖以堯為父而不能與丹朱舜為子而不¶
　　能與瞽䏂周公為兄而不能與管蔡况大國乎後¶
　　世不可因昭公之失而廢其言也¶
傳七年夏盟向求成于鄭(二邑隠十年王以/與鄭蘇忿生之田)既而背之¶
秋鄭人齊人衛人伐盟向王遷盟向之民于郟¶
<pb:KR1e0045_WYG_068-13b>¶
經十年冬十有二月丙午齊侯衛侯鄭伯來戰于郎(以/魯)¶
(後鄭班魯/詳見内)¶
經十有一年春正月齊人衛人鄭人盟于惡曹　夏五¶
月癸未鄭伯寤生卒秋七月葬鄭莊公九月宋人執鄭¶
祭仲突歸于鄭鄭忽出奔衛¶
傳十一年春齊衛鄭宋盟于惡曹鄭昭公之敗北戎也¶
齊人將妻之昭公辭祭仲曰必取之君多内寵子無大¶
援將不立三公子皆君也(子突子/亹子儀)弗從夏鄭莊公卒初¶
<pb:KR1e0045_WYG_068-14a>¶
祭封人仲足有寵於莊公莊公使為卿為公娶鄧曼生¶
昭公故祭仲立之宋雍氏女於鄭莊公曰雍姞生厲公¶
雍氏宗有寵於宋莊公故誘祭仲而執之曰不立突將¶
死亦執厲公而求賂焉祭仲與宋人盟以厲公歸而立¶
之秋九月丁亥昭公奔衛己亥厲公立¶
　　趙鵬飛曰鄭莊天下巨姦脫天刑而死牖下幸矣¶
　　姜氏初愛幼子叚請於武公將立之武公不從莊¶
　　公於此蓋憾其母而疾其弟也憾而疾之宜疎矣¶
<pb:KR1e0045_WYG_068-14b>¶
　　而莊愈親之母為請京公曰諾段收二邑公不制¶
　　繕甲治兵公不詰若仁且友也而實稔其惡必克¶
　　之而後己母子兄弟之間心如丘壑尚何有於他¶
　　人宋兵圍其長葛求魯之援而告不以情要之以¶
　　利約輸祊田其實無意入祊也既魯卒俟祊入而¶
　　後出兵其謀不遂其情可見矣脅齊扳魯而入許¶
　　逐其君而疆其田乃曰許太岳之嗣也吾其能與¶
　　許爭乎攘人之地而文之以義君子信之否乎始¶
<pb:KR1e0045_WYG_068-15a>¶
　　於魯隠有同盟之好借兵之助至隠為桓所賊莊¶
　　不能討幸可脅以責祊則為垂之㑹藉璧假許實¶
　　責償祊也莊公老而姦謀益深矣齊將襲紀鄭附¶
　　於齊使齊侯獨如紀則紀必疑而備之故莊助其¶
　　姦與齊俱行蓋以鄭逺於紀將致紀於不疑而成¶
　　齊襲紀之計也幸紀覺之而謀不遂不然紀國為¶
　　墟矣甚者至於帥師入于成周取麥及禾既又有¶
　　不朝之罪王師臨之鄭掃境來戰射王中肩且曰¶
<pb:KR1e0045_WYG_068-15b>¶
　　不敢陵天子以詞飾其姦甚矣春秋書克段書輸¶
　　平書入許書璧假許田書如紀書王伐鄭莊之姦¶
　　情其又何逃故備論之所以發鄭莊之姦而明春¶
　　秋之藴非苟傳經也¶
　　　　忽¶
　　　　　(莊公世子莊公娶鄧曼生世子忽又娶宋/雍氏生公子突桓十一年莊公卒忽立立)¶
　　　　　(四月而出經書鄭忽出奔衛不/曰子言不能因先君之位也)¶
　　胡安國曰忽以國氏正也出奔而名不能君也攷¶
<pb:KR1e0045_WYG_068-16a>¶
　　於詩有女同車刺無大國之助也山有扶蘇所美¶
　　非美然蘀兮君弱臣彊不唱而和也狡童不能與¶
　　賢臣圖事權臣擅命也夫以狡童目其君聖人猶¶
　　録其詩所以見忽之失國亦其自取非蔡仲之罪¶
　　矣或曰詩人刺忽之不昏于齊至於見逐欲固其¶
　　位者必待大國之援乎曰鄭自五霸之後益以侵¶
　　削他日子産相焉馳詞執禮以當晉楚至於壊諸¶
　　侯之館垣却逆女之公子于野皆變其常度以晉¶
<pb:KR1e0045_WYG_068-16b>¶
　　楚之彊卒莫能屈亦待大國之助乎然則仲見脅¶
　　忽出奔咸其自取焉耳春秋書法如此欲人自彊¶
　　於為善也¶
　　　　厲公(謚法暴慢/無親曰厲)¶
　　　　　(名突莊公次子突桓十一年莊公卒忽立/宋莊公執祭仲祭仲歸立突忽奔衛明年)¶
　　　　　(改元立五年桓/之十五年奔蔡)¶
桓公經十有二年秋七月丁亥公㑹宋公燕人盟于穀¶
丘八月公㑹宋公于虚冬十一月公㑹宋公于龜丙戌¶
<pb:KR1e0045_WYG_068-17a>¶
公㑹鄭伯盟于武父十有二月及鄭師伐宋丁未戰于¶
宋¶
傳十二年公欲平宋鄭(宋以立厲公故多責賂/於鄭鄭人不堪故不平)秋公及¶
宋公盟于句瀆之丘(穀/丘)宋成未可知也故又㑹于虚冬¶
又㑹于龜宋公辭平故與鄭伯盟于武父(宋公㑹鄭賂/故與公三㑹)¶
(而卒辭不/與鄭云)遂帥師而伐宋戰焉¶
經十有三年春二月公㑹紀侯鄭伯已已及齊侯宋公¶
衛侯燕人戰齊師宋師衛師燕師敗績¶
<pb:KR1e0045_WYG_068-17b>¶
傳十三年春宋多責賂於鄭鄭不堪命故以紀魯及齊¶
與宋衛燕戰不書所戰後也鄭人來請修好¶
經十有四年春正月公㑹鄭伯于曹夏鄭伯使其弟語¶
來盟冬十有二月宋人以齊人蔡人衛人陳人伐鄭¶
傳十四年春㑹于曹夏鄭子人來尋盟且修曹之㑹冬¶
宋人以諸侯伐鄭報宋之戰也(在十/二年)焚渠門入及大逵¶
伐東郊取牛首以大宫之椽歸為盧門之椽(大宫鄭祖/厲王廟)¶
　　劉敞曰鄭祖厲王非禮也非禮之禮其不可毁何¶
<pb:KR1e0045_WYG_068-18a>¶
　　也曰天子固命之矣國人固奉之矣有王者作是¶
　　不可復存則已矣¶
經十有五年夏五月鄭伯突出奔蔡鄭世子忽復歸于¶
鄭秋九月鄭伯突入于櫟冬十有一月公㑹宋公衛侯¶
陳侯于袲伐鄭(袲音/侈)¶
　　胡安國曰忽嘗嗣位君其國歸而獨稱世子則亡¶
　　其君位明矣其稱復歸者謂既絶而復歸也¶
傳十五年祭仲專鄭伯患之使其婿雍糾殺之將享諸¶
<pb:KR1e0045_WYG_068-18b>¶
郊雍姬知之謂其母曰父與夫孰親其母曰人盡夫也¶
父一而已胡可比也遂告祭仲曰雍氏舎其室而將享¶
子於郊吾惑之以告祭仲殺雍糾尸諸周氏之汪公載¶
以出曰謀及婦人宜其死也¶
　　藺敏修曰父子之合天也恩也夫婦之合人也義¶
　　也恩不可廢猶義之不可廢也而曰人盡夫也父¶
　　一而已不已悖哉祭仲以臣放君有所不恤無恠¶
　　其子之以婦殺夫也¶
<pb:KR1e0045_WYG_068-19a>¶
夏厲公出奔蔡六月乙亥昭公入秋鄭伯因櫟人殺檀¶
伯而遂居櫟冬㑹于袲謀伐鄭將納厲公也弗克而還¶
　　胡安國曰經於厲公復國削而不書獨書入于櫟¶
　　何也夫制邑之死虢君共城之叛太叔皆莊公所¶
　　親戒也今又城櫟而寘子元焉使昭公不立何謀¶
　　國之誤也衛有蒲城而出獻公楚有陳蔡不羮而¶
　　叛棄疾末大必折有國之害也故夫子行乎季孫¶
　　曰古者家不藏甲邑無百雉之城遂堕三都以張¶
<pb:KR1e0045_WYG_068-19b>¶
　　公室於厲公復國削而不書者若曰既入于櫟則¶
　　其國已復矣于以明居重馭輕彊榦弱枝以身使¶
　　臂之義為天下與來世之鑒也為國者可不謹於¶
　　禮乎¶
　　　　昭公(謚法容儀/恭美曰昭)¶
　　　　　(昭公世子忽也桓十一年莊公卒忽立四/月出奔祭仲立厲公立五年出居櫟昭公)¶
　　　　　(入嗣立明年改元至十/七年遇弑在位二年)¶
桓公經十有六年春正月公㑹宋公蔡侯衛侯于曹夏¶
<pb:KR1e0045_WYG_068-20a>¶
四月公㑹宋公衛侯陳侯蔡侯伐鄭¶
傳十六年春正月㑹于曹謀伐鄭(前年冬謀納厲公/不克故復更謀)夏¶
伐鄭¶
傳十七年初鄭伯將以髙渠彌為卿昭公惡之固諫不¶
聴昭公立懼其殺已也冬十月辛卯弑昭公而立公子¶
亹(昭公/弟)君子謂昭公知所惡矣公子逹曰髙伯其為戮¶
乎復惡己甚矣¶
　　　　子亹¶
<pb:KR1e0045_WYG_068-20b>¶
　　　　　(名亹莊公子昭公弟桓十七年嗣立明年/改元齊侯師于首止子亹往㑹齊人殺之)¶
　　　　　(在位/一年)¶
桓公傳十八年秋齊侯師于首止(陳師首止/討鄭弑君)子亹㑹之¶
髙渠彌相(不知齊/欲討己)七月戊戌齊人殺子亹而轘髙渠彌¶
祭仲逆鄭子于陳而立之是行也祭仲知之故稱疾不¶
徃人曰蔡仲以知免仲曰信也¶
　　　　子嬰¶
　　　　　(名嬰字子儀莊公子子亹弟桓十八年亹/被殺于首止祭仲迎嬰于陳立之明年改)¶
<pb:KR1e0045_WYG_068-21a>¶
　　　　　(元至莊公十四年傳瑕殺/之納厲公在位十四年)¶
莊公經四年夏齊侯陳侯鄭伯遇于垂(無/傳)¶
　　公說論曰杜預蘇轍皆謂此年鄭伯遇于垂者子¶
　　儀也然此當為厲公非子儀焉按春秋突歸于鄭¶
　　之後其出奔蔡入于櫟皆以名書猶繫於爵雖纂¶
　　而實君雖君而實簒不沒其實也忽雖世子其出¶
　　奔猶不得稱子其復歸猶不得稱伯以其實不能¶
　　君也而况子儀雖間得立其為君微矣豈敢輕去¶
<pb:KR1e0045_WYG_068-21b>¶
　　國都㑹于外乎故知遇于垂者乃厲公也其始終¶
　　書爵不沒其實也亦可以為居正而不能保者之¶
　　戒矣(趙鵬飛曰㨿傳所書則此遇亦非子嬰所為/齊襄伐鄭問弑昭之罪亹㑹之為齊所執祭)¶
　　(仲立子嬰則祭仲固齊讎而子嬰祭仲所立敢冒/不測以㑹耶則垂之遇必非子嬰也以聖人明鄭)¶
　　(之世統則鄭伯亦當是突以左氏著子嬰之/事則鄭伯決非子嬰傳世之統聖人重之)¶
傳十四年夏鄭厲公自櫟侵鄭及大陵獲傳瑕曰苟舍¶
我吾請納君與之盟而赦之六月甲子傳瑕殺鄭子及¶
其二子而納厲公初内蛇與外蛇鬭於鄭南門中内蛇¶
<pb:KR1e0045_WYG_068-22a>¶
死六年而厲公入公聞之問於申繻曰猶有妖乎對曰¶
人之所忌其氣燄(音/艶)以取之妖由人興也人無釁焉妖¶
不自作人棄常則妖興故有妖厲公入遂殺傳瑕使謂¶
原繁曰傅瑕貳周有常刑既伏其罪矣納我而無二心¶
者吾皆許之上大夫之事吾願與伯父圖之且寡人出¶
伯父無裏言(無納我/之言)入又不念寡人寡人憾焉對曰先¶
君桓公命我先人典司宗祏社稷有主而外其心其何¶
貳如之苟主社稷國内之民其誰不為臣臣無二心天¶
<pb:KR1e0045_WYG_068-22b>¶
之制也子儀在位十四年矣而謀召君者庸非貳乎莊¶
公之子猶有八人若皆以官爵行賂勸貳而可以濟事¶
君其若之何臣聞命矣乃縊而死(八人傳唯見四人子/忽子亹子儀並死獨)¶
(厲公在八人名/字記傳未聞)¶
　　　　厲公後¶
　　　　　(前在位五年出居櫟在外十四年復入七/年莊二十一年卒前後其在位十二年)¶
莊公經十有五年秋鄭人侵宋¶
傳十五年諸侯為宋伐郳鄭人間之而侵宋(詳見/齊)¶
<pb:KR1e0045_WYG_068-23a>¶
經十有六年夏宋人齊人衛人伐鄭秋荆伐鄭冬十有二¶
月㑹齊侯宋公陳侯衛侯鄭伯許男滑伯滕子同盟于幽¶
傳十六年夏諸侯伐鄭宋故世鄭伯自櫟入緩告于楚¶
秋楚伐鄭及櫟為不禮故也　鄭伯治與(音/預)於雍糾之¶
亂者九月殺公子閼則强鉏(祭仲/黨)公父定叔出奔衛(共/叔)¶
(段/孫)三年而復之(新注如書言降霍叔/于庶人三年不齒)曰不可使共叔無¶
後於鄭使以十月入曰良月也就盈數焉(數滿/於十)君子謂¶
強鉏不能衛其足冬同盟于幽鄭成也¶
<pb:KR1e0045_WYG_068-23b>¶
經十有七年春齊人執鄭詹鄭詹自齊逃來¶
傳十七年春齊人執鄭詹鄭不朝也¶
傳二十年春鄭伯和王室不克執燕仲父夏鄭伯遂以¶
王歸王處于櫟秋王及鄭伯入于鄔(鄔王所/取鄭邑)遂入成周¶
取其寳噐而還冬王子頽享五大夫樂及徧舞鄭伯聞¶
之見虢叔曰哀樂失時殃咎必至今王子頹歌舞不倦¶
樂禍也盍納王乎虢公曰寡人之願也¶
經二十有一年夏五月辛酉鄭伯突卒冬十有二月葬¶
<pb:KR1e0045_WYG_068-24a>¶
鄭厲公(無傳八月/而葬緩)¶
傳二十一年夏鄭伯將王自圉門入殺王子頽鄭伯享¶
王于闕西辟(辟旁側/之語)樂備(備六代/之樂)王與之武公之畧自¶
虎牢以東(畧界也鄭武公傅平王平王賜之自虎/牢以東後失其地故惠王今復與之)原伯¶
曰鄭伯效尤其亦將有咎(效子頽/舞徧樂)五月鄭厲公卒王巡¶
虢守虢公為王宫于玤王與之酒泉鄭伯之享王也王¶
以后之鞶鑑予之虢公請器王予之爵鄭伯由是始惡¶
於王(為僖二十四年/鄭執王使張本)¶
<pb:KR1e0045_WYG_068-24b>¶
　　　　文公(謚法慈惠/愛民曰文)¶
　　　　　(名㨗厲公子莊二十一年嗣立明年乃/改元至僖三十一年卒在位四十五年)¶
莊公經二十八年秋荆伐鄭公㑹齊人宋人救鄭¶
傳二十八年秋楚子元以車六百乘伐鄭入于桔柣之¶
門諸侯救鄭楚師夜遁鄭人將奔桐丘諜告曰楚幕有¶
烏乃止(詳見/楚)¶
經二十有九年夏鄭人侵許¶
傳二十九年夏鄭人侵許凡師有鐘鼓曰伐無曰侵輕¶
<pb:KR1e0045_WYG_068-25a>¶
曰襲¶
閔公經二年冬十有二月鄭棄其師¶
傳二年冬十二月鄭人惡髙克使帥師次于河上乆而¶
弗召師潰而歸髙克奔陳鄭人為之賦清人(刺文公退/臣不以道)¶
(危國亡/師之本)¶
　　楊時論曰觀清人之詩序可見矣文公惡髙克使¶
　　之將兵禦秋乆而不召遂使衆散而歸豈非棄其¶
　　師乎蓋惡其人而使之將兵以外之兵何罪故止¶
<pb:KR1e0045_WYG_068-25b>¶
　　罪鄭¶
僖公經元年秋七月楚人伐鄭八月公㑹齊侯宋公鄭¶
伯曹伯邾人于檉(宋/地)¶
傳元年秋楚人伐鄭鄭即齊故也盟于犖(即/檉)謀救鄭也¶
經二年冬楚人侵鄭¶
傳二年冬楚人伐鄭鬬章囚鄭聃伯¶
經三年冬楚人伐鄭¶
傳三年秋㑹于陽穀謀伐楚也(二年楚侵鄭/故詳見齊)冬楚人伐¶
<pb:KR1e0045_WYG_068-26a>¶
鄭鄭伯欲成孔叔不可曰齊方勤我棄徳不祥¶
傳四年盟于召陵陳轅濤塗謂鄭申侯曰師出於陳鄭¶
之間國必甚病申侯曰善濤塗以告齊侯許之申侯見¶
曰師老矣若出於東方而遇敵懼不可用也若出於陳¶
鄭之間共其資糧屝屨其可也齊侯説與之虎牢執轅¶
濤塗(詳見/齊)¶
經五年夏公及齊侯宋公陳侯衛侯鄭伯許男曹伯㑹¶
王世子于首止秋八月諸侯盟于首止(公榖作/首戴)鄭伯逃¶
<pb:KR1e0045_WYG_068-26b>¶
歸不盟¶
傳五年陳轅宣仲怨鄭申侯之反已於召陵故勸之城¶
其賜邑曰美城之大名也子孫不忘吾助子請乃為之¶
請於諸侯而城之美遂譛諸鄭伯曰美城其賜邑將以¶
叛也申侯由是得罪秋諸侯盟王使周公召鄭伯曰吾¶
撫女以從楚輔之以晉可以少安(新注王恨齊桓首止/之盟定太子之位故)¶
(召鄭使/叛齊)鄭伯喜於王命而懼其不朝於齊也故逃歸不¶
盟孔叔止之曰國君不可以輕(遣政/切)輕則失親失親患¶
<pb:KR1e0045_WYG_068-27a>¶
必至病而乞盟所䘮多矣君必悔之弗聴逃其師而歸¶
經六年夏公㑹齊侯宋公陳侯衛侯曹伯伐鄭圍新城¶
冬公至自伐鄭¶
傳六年夏諸侯伐鄭以其逃首止之盟故也圍新宻(新/城)¶
鄭所以不時城也秋楚人圍許以救鄭¶
經七年春齊人伐鄭夏鄭殺其大夫申侯¶
傳七年春齊人伐鄭孔叔言於鄭伯曰諺有之曰心則¶
不競何憚於病既不能彊又不能弱所以斃也國危矣¶
<pb:KR1e0045_WYG_068-27b>¶
請下齊以救國公曰吾知所由來矣姑少待我(欲以申/侯説)¶
對曰朝不及夕何以待君夏鄭殺申侯以説于齊且用¶
陳轅濤塗之譛也初申侯申出也(姊妹之/子為出)有寵於楚文¶
王文王將死與之璧使行曰唯我知女女專利而不厭¶
予取予求不女疵瑕也(從我取求/我不汝咎)後之人將求多於女¶
(求多以/禮責汝)女必不免我死女必速行無適小國將不女容焉¶
既葬出奔鄭又有寵於厲公子文聞其死也曰古人有¶
言曰知臣莫若君弗可改也已秋盟于寗母謀鄭故也¶
<pb:KR1e0045_WYG_068-28a>¶
鄭伯使太子華聴命於㑹言於齊侯曰洩氏孔氏子人¶
氏三族實違君命君若去之以為成我以鄭為内臣君¶
亦無所不利焉(以鄭事齊/如封内臣)齊侯將許之管仲曰子華既¶
為太子而求介於大國以弱其國亦必不免鄭有叔詹¶
堵叔師叔三良為政未可間也齊侯辭焉子華由是得¶
罪于鄭冬鄭伯使請盟于齊¶
傳八年春盟于洮鄭伯乞盟請服也¶
經十有四年秋狄侵鄭(無/傳)¶
<pb:KR1e0045_WYG_068-28b>¶
傳十六年冬十一月乙卯鄭殺子華¶
傳十八年春鄭伯始朝于楚(十七年齊桓/卒無霸故)楚子賜之金¶
既而悔之與之盟曰無以鑄兵故以鑄三鐘¶
經二十有二年夏宋公衛侯許男滕子伐鄭¶
傳二十二年春三月鄭伯如楚夏宋公伐鄭(襄/公)秋八月¶
楚人伐宋以救鄭¶
經二十有四年夏狄伐鄭¶
傳二十四年鄭之入滑也滑人聽命師還又即衛鄭公¶
<pb:KR1e0045_WYG_068-29a>¶
子士洩堵俞彌帥師伐滑王使伯服游孫伯如鄭請滑¶
鄭伯怨惠王之入而不與厲公爵也又怨襄王之與衛¶
滑世故不聴王命而執二子王怒使頽叔桃子出狄師¶
夏狄伐鄭取櫟(詳見/周)鄭子華之弟子臧出奔宋(十六年/殺子華)¶
(之/故)好聚鷸冠鄭伯聞而惡之使盜誘之八月盜殺之于¶
陳宋之間君子曰服之不𠂻身之災也(衷猶/適也)詩曰彼已¶
之子不稱其服子臧之服不稱也夫詩曰自詒伊慼其¶
子臧之謂矣夏書曰地平天成稱也¶
<pb:KR1e0045_WYG_068-29b>¶
　　匡繆正俗曰按鷸水鳥天將雨則鳴古人以其知¶
　　天時乃為冠象此鳥之形使掌天文者冠之蓋子¶
　　臧以兄見殺故與知天文者遊聚鄭伯恐其作亂¶
　　令誘殺之¶
傳二十八年夏四月鄭伯如楚致其師為楚師既敗而¶
懼(時楚敗/城濮)使子人九行成于晉晉欒枝入盟鄭伯五月¶
丙午晉侯及鄭伯盟于衡雍¶
經三十年秋晉人秦人圍鄭¶
<pb:KR1e0045_WYG_068-30a>¶
傳三十年晉人侵鄭以觀其可攻與否秋九月甲午晉¶
侯秦伯(穆公/也)圍鄭以其無禮於晉(文公亡過鄭/鄭不禮之)且貳於¶
楚也晉軍函陵秦軍汜南佚之狐言於鄭伯曰國危矣¶
若使燭之武見秦君師必退公從之辭曰臣之壯也猶¶
不如人今老矣無能為也已公曰吾不能早用子今急¶
而求子是寡人之過也然鄭亡子亦有不利焉許之夜¶
縋而出見秦伯曰秦晉圍鄭鄭既知亡矣若亡鄭而有¶
益於君敢以煩執事越國以鄙逺君知其難也焉用亡¶
<pb:KR1e0045_WYG_068-30b>¶
鄭以陪鄰(陪益/也)鄰之厚君之薄也若舍鄭以為東道主¶
行李之往來共其乏困君亦無所害且君嘗為晉君賜¶
矣許君焦瑕朝濟而夕設版焉君之所知也(晉君謂惠/公焦瑕晉)¶
(河外五城/之二邑)夫晉何厭之有既東封鄭又欲肆其西封若¶
不闕秦將焉取之闕秦以利晉唯君圗之秦伯説與鄭¶
人盟使杞子逢孫楊孫戍之乃還(三子秦大夫/反為鄭守)子犯請¶
擊之公曰不可㣲夫人之力不及此(夫人謂/秦穆公)吾其還也¶
亦去之初鄭公子蘭出奔晉(穆/公)從於晉侯伐鄭請無與¶
<pb:KR1e0045_WYG_068-31a>¶
圍鄭許之使待命於東(晉東/界)鄭石甲父侯宣多逆以為¶
大子以求成于晋晋人許之¶
傳三十一年冬鄭洩駕惡公子瑕鄭伯亦惡之故公子¶
瑕出奔楚¶
經三十有二年夏四月已丑鄭伯捷卒(無/傳)¶
傳三十二年冬晋文公卒杞子自鄭使告于秦曰鄭人¶
使我掌其北門之管若潜師以來國可得也秦師遂東¶
　　　　穆公(謚法布徳/執義曰穆)¶
<pb:KR1e0045_WYG_068-31b>¶
　　　　　(名蘭又公子妾燕姞所生文公逐群公子/蘭奔晋事晋文公甚謹因求入鄭僖三十)¶
　　　　　(年晋人圍鄭鄭逆之以為大子僖三十二/年嗣立明年改元至宣三年卒在位二十)¶
　　　　　(二/年)¶
僖公傳三十三年秦師及滑鄭商人弦髙將市於周遇¶
之以乗韋先(音/鮮)牛十二犒師曰寡君聞吾子將歩師出¶
於敝邑敢犒從者不腆敝邑為從者之淹居則具一日¶
之積行則備一夕之衛且使遽告于鄭鄭穆公使視客¶
館則束載厲兵秣馬矣使皇武子辭焉曰吾子淹乆於¶
<pb:KR1e0045_WYG_068-32a>¶
敝邑惟是脯資餼牽竭矣為吾子之將行也鄭之有原¶
圃猶秦之有具囿也吾子取其麋鹿以閒敝邑若何杞¶
子奔齊逢孫楊孫奔宋孟明曰鄭有備矣不可冀也滅¶
滑而還冬楚令尹子上侵陳蔡陳蔡成遂伐鄭將納公¶
子瑕(三十一年/瑕奔楚)門于桔柣之門瑕覆于周氏之汪(車傾/覆)¶
外僕髠屯禽之以獻(殺瑕以/獻穆公)文夫人歛而𦵏之鄶城之¶
下¶
文公經九年楚人伐鄭公子遂晉人宋人衛人許人救¶
<pb:KR1e0045_WYG_068-32b>¶
鄭¶
傳九年春三月楚子師于狼淵以伐鄭因公子堅公子¶
尨及樂耳(鄭大/夫)鄭及楚平公子遂會晉趙盾宋華耦衛¶
孔達許大夫救鄭不及楚師¶
經十三年冬十有二月公還自晉鄭伯會公于棐¶
傳十三年冬公如晉盟還鄭伯與公宴于棐子家賦鴻¶
鴈(義取侯伯哀鰥寡/有征行之勞也)季文子曰寡君未免於此文子賦¶
四月(義取行/役踰時)子家賦載馳之四章(小國/有急)文子賦采薇之¶
<pb:KR1e0045_WYG_068-33a>¶
四章(豈敢/定居)鄭伯拜公答拜¶
傳十七年夏六月晋侯蒐于黄父遂合諸侯于扈於是¶
晋侯不見鄭伯以為貳於楚也鄭子家使執訊而與之¶
書以告趙宣子曰寡君即位三年召蔡侯而與之事君¶
(魯文/二年)九月蔡侯入于敝邑以行敝邑以侯宣多之難寡¶
君是以不得與蔡侯偕十一月克減侯宣多而隨蔡侯¶
以朝于執事十二年六月歸生佐寡君之嫡夷(歸生子/家名夷)¶
(鄭大/子名)以請陳侯于楚而朝諸君十四年七月寡君又朝¶
<pb:KR1e0045_WYG_068-33b>¶
以蕆陳事十五年五月陳侯自敝邑往朝于君往年正¶
月燭之武往朝夷也八月寡君又往朝以陳蔡之宻邇¶
於楚而不敢貳焉則敝邑之故也雖敝邑之事君何以¶
不免在位之中一朝于襄而再見于君夷與孤之二三¶
臣相及於綘雖我小國則蔑以過之矣今大國曰爾未¶
逞吾志敝邑有亡無以加焉古人有言曰畏首畏尾身¶
其餘㡬又曰鹿死不擇音(音/蔭)小國之事大國也徳則其¶
人也不德則其鹿也鋌而走險急何能擇命之罔極亦¶
<pb:KR1e0045_WYG_068-34a>¶
知亡矣將悉敝賦以待於儵唯執事命之文公二年六¶
月壬申朝于齊四年二月壬戌為齊侵蔡亦獲成於楚¶
居大國之間而從於强令豈其罪也大國若弗圖無所¶
逃命晉鞏朔行成於鄭趙穿公壻池(晉侯/女壻)為質焉冬十¶
月鄭大子夷(靈/公)石楚為質于晉¶
宣公經元年秋宋公陳侯衛侯曹伯會晉師于棐林伐¶
鄭冬晉人宋人伐鄭¶
傳元年宋人之弑昭公也(文十/六年)晉荀林父以諸侯之師¶
<pb:KR1e0045_WYG_068-34b>¶
伐宋又會諸侯于扈將為魯討齊皆取賂而還(文十五/年十七)¶
(年二扈之/盟皆受賂)鄭穆公曰晉不足與也遂受盟于楚秋會于¶
棐林以伐鄭也楚蒍賈救鄭遇於北林(與晉/師遇)囚晉解揚¶
冬晉人伐鄭以報北林之役¶
經二年春王二月壬子宋華元帥師及鄭公子歸生戰¶
于大棘宋師敗績獲宋華元夏晉人宋人衛人陳人侵¶
鄭¶
傳二年春鄭公子歸生受命于楚伐宋二月壬子戰于¶
<pb:KR1e0045_WYG_068-35a>¶
大棘宋師敗績(詳見/宋)夏晋趙盾及諸侯之師侵鄭以報¶
大棘之役楚鬬椒救鄭遂次于鄭以待晋師¶
經三年夏楚人侵鄭冬十月丙戌鄭伯蘭卒葬鄭穆公¶
傳三年春晋侯伐鄭及郔鄭及晉平士㑹入盟夏楚人¶
侵鄭鄭即晋故也冬鄭穆公卒初鄭文公有賤妾曰燕¶
姞(南燕/姓)夢天使與已蘭曰余為伯儵(南燕/祖)余而祖也以¶
是為而子以蘭有國香人服媚之如是既而文公見之¶
與之蘭而御之辭曰妾不才幸而有子將不信敢徴蘭¶
<pb:KR1e0045_WYG_068-35b>¶
乎公曰諾生穆公名之曰蘭文公報鄭子之妃曰陳媯¶
(鄭子文公叔父子儀漢/律淫季父之妻曰報)生子華子臧子臧得罪而出誘¶
子華而殺之南里(僖十/六年)使盜殺子臧於陳宋之間又娶¶
于江生公子士朝于楚楚人酖之及葉而死又娶于蘇¶
生子瑕子俞彌俞彌早卒洩駕惡瑕文公亦惡之故不¶
立也公逐群公子公子蘭奔晋從晋文公伐鄭(僖三/十年)石¶
癸曰吾聞姬姞耦其子孫必蕃姞吉人也后稷之元妃¶
也今公子蘭姞甥也天或啓之必將為君其後必蕃先¶
<pb:KR1e0045_WYG_068-36a>¶
納之可以亢(極/也)寵與孔將鉏侯宣多納之盟于大宫而¶
立之以與晉平穆公有疾曰蘭死吾其死乎吾所以生¶
也刈蘭而卒¶
　　　　靈公(諡法亂而/不損曰靈)¶
　　　　　(名夷穆公子宣三年嗣立/明年改元遇弑在位一年)¶
宣公經四年夏六月乙酉鄭公子歸生弑其君夷冬楚¶
子伐鄭¶
傳四年楚人獻黿於鄭靈公公子宋與子家將見子公¶
<pb:KR1e0045_WYG_068-36b>¶
之食指動(第二/指)以示子家曰他日我如此必嘗異味及¶
入宰夫將解黿相視而笑公問之子宋以告及食大夫¶
黿召子公而弗與也子公怒染指於鼎嘗之而出公怒¶
欲殺子公子公與子宋謀先子家曰畜老猶憚殺之而¶
况君乎反譛子家子家懼而從之夏弑靈公書曰鄭公¶
子歸生弑其君夷權不足也(子公殺而書子家罪其懼/譛而從弑君故書以首惡)¶
君子曰仁而不武無能達也凡弑君稱君君無道也稱¶
臣臣之罪也鄭人立子良(穆公/庶子)辭曰以賢則去疾(子/良)不¶
<pb:KR1e0045_WYG_068-37a>¶
足以順則公子堅長乃立襄公襄公將去穆氏(逐群/兄弟)而¶
舎子良(以其/讓己)子良不可曰穆氏宜存則固願也若將亡¶
之則亦皆亡去疾何為乃舎之皆為大夫冬楚子伐鄭¶
鄭未服也¶
　　　　襄公(謚法辟土/有徳曰襄)¶
　　　　　(名堅靈公庶弟宣四年嗣立明年/年改元至成四年卒在位十八)¶
宣公經五年冬楚人伐鄭¶
傳五年冬楚子伐鄭晋荀林父救鄭¶
<pb:KR1e0045_WYG_068-37b>¶
傳六年冬楚人伐鄭取成而還(九年十一年傳稱/厲之殺蓋在此)鄭公¶
子曼滿與王子伯廖語欲為卿(二子鄭/大夫)伯廖告人曰無¶
徳而貪其在周易豐䷶(離下/震上)之離䷝(豐上六變而為純/離豐上六曰豐其)¶
(屋三嵗不覿凶義取無徳而/大其屋不過三嵗必滅亡)弗過之矣(不退/三年)間一嵗鄭¶
人殺之¶
傳七年鄭及晋平公子宋之謀也故相鄭伯以㑹冬盟¶
于黑壤¶
經九年冬楚子伐鄭晋郤缺帥師救鄭¶
<pb:KR1e0045_WYG_068-38a>¶
傳九年冬楚子為厲之役故伐鄭晉郤缺救鄭鄭伯敗¶
楚師于栁棼國人皆喜唯子良憂曰是國之災也吾死¶
無日矣(自是晉楚交兵伐鄭十二/年卒有楚子入鄭之禍)¶
經十年夏六月晉人宋人衛人曹人伐鄭冬楚子伐鄭¶
傳十年夏鄭及楚平諸侯之師伐鄭取成而還冬楚子¶
伐鄭晉士會救鄭逐楚師于潁北諸侯之師戍鄭鄭子¶
家卒鄭人討幽公之亂斵子家之棺而逐其族(四年弑/君故)¶
改葬幽公諡之曰靈¶
<pb:KR1e0045_WYG_068-38b>¶
經十一年夏楚子陳侯鄭伯盟于辰陵¶
傳十一年春楚子伐鄭及櫟子良曰晉楚不務徳而兵¶
爭與其來者可也晉楚無信我焉得有信乃從楚夏楚¶
盟于辰陵陳鄭服也厲之役(在六/年)鄭伯逃歸自是楚未¶
得志焉鄭既受盟于辰陵又徼事于晉(十年鄭及楚平/辰陵盟後徼事)¶
(晉/)¶
經十有二年春楚子圍鄭¶
傳十二年春楚子圍鄭旬有七日鄭人卜行成不吉卜¶
<pb:KR1e0045_WYG_068-39a>¶
臨(力鴆/切)于大宫且巷出車吉國人大臨守陴者皆哭楚¶
子退師鄭人修城進復圍之三月克之入自皇門至于¶
逵路鄭伯肉袒牽羊以逆曰孤不天不能事君使君懐¶
怒以及敝邑孤之罪也敢不唯命是聴其俘諸江南以¶
實海濵亦唯命其翦以賜諸侯使臣妾之亦唯命若惠¶
顧前好徼福於厲宣桓武不泯其社稷(周厲王宣王鄭/所自出也鄭桓)¶
(公武公始/封賢君也)使改事君夷於九縣(楚滅九國以為/縣願得比之)君之惠¶
也孤之願也非所敢望也敢布腹心君實圗之左右曰¶
<pb:KR1e0045_WYG_068-39b>¶
不可許也得國無赦王曰其君能下人必能信用其民¶
矣庸可㡬乎退三十里而許之平潘尫入盟(楚大/夫)子良¶
出質(鄭伯/弟)夏六月晋師救鄭在敖鄗之間鄭皇戍使如¶
晋師曰鄭之從楚社稷之故也未有貳心楚師驟勝而¶
驕其師老矣而不設備子擊之鄭師為承楚師必敗彘¶
子曰敗楚服鄭於此在矣欒武子曰楚鄭親矣來勸我¶
戰以我卜也鄭不可從乙卯楚進師乗晋軍及昬楚師¶
軍於邲晋之餘師不能軍(詳見楚/及晋)是役也鄭石制(子/服)實¶
<pb:KR1e0045_WYG_068-40a>¶
入楚師將以分鄭而立公子魚臣(僕/叔)辛未鄭殺僕叔及¶
子服君子曰史佚所謂母怙亂者謂是類也詩曰亂離¶
瘼矣爰其適歸歸於怙亂者也夫鄭伯許男如楚¶
經十有四年夏五月晉侯伐鄭¶
傳十四年夏晉侯伐鄭為邲故也告於諸侯蒐焉而還¶
鄭人懼使子張(穆公/孫)代子良于楚(十二年子/良質於楚)鄭伯如楚¶
謀晉故也鄭以子良為有禮故召之(有遜國/之禮)¶
成公經三年春王正月公會晉侯宋公衛侯曹伯伐鄭¶
<pb:KR1e0045_WYG_068-40b>¶
夏鄭公子棄疾帥師伐許冬十有一月鄭伐許(無/傳)¶
傳三年春諸侯伐鄭次于伯牛討邲之役也遂東侵鄭¶
(晉潜軍/深入)鄭公子偃帥師禦之使東鄙覆諸鄤敗諸丘輿¶
皇戍如楚獻捷夏許恃楚不事鄭鄭子良伐許¶
經四年春三月壬申鄭伯堅卒夏四月𦵏鄭襄公(無/傳)冬¶
鄭伯伐許(悼/公)¶
傳四年冬十一月鄭公孫申帥師疆許田許人敗諸展¶
陂鄭伯伐許取鉏任泠敦之田晉欒書將中軍荀首佐¶
<pb:KR1e0045_WYG_068-41a>¶
之士燮佐上軍以救許伐鄭取汜祭楚子反救鄭鄭伯¶
與許男訟焉皇戍攝鄭伯之辭子反不能决也曰君若¶
辱在寡君寡君與其二三臣共聴兩君之所欲成其可¶
知也不然側不足以知二國之成(側子/反名)¶
　　　　悼公(謚法恐懼/徒處曰悼)¶
　　　　　(名費襄公子成四年嗣立明/年改元至六年卒在位二年)¶
成公經五年十有二月己丑公㑹晋侯齊侯宋公衛侯¶
鄭伯曹伯邾子杞伯同盟于蟲牢¶
<pb:KR1e0045_WYG_068-41b>¶
傳五年夏許靈公愬鄭伯于楚六月鄭悼公如楚訟不¶
勝楚人執皇戍及子國(以鄭伯/不直)故鄭伯歸使公子偃請¶
成于晋秋八月鄭伯晉趙同盟于垂棘冬同盟于蟲牢¶
鄭服也¶
經六年夏六月壬申鄭伯費卒秋楚公子嬰齊帥師伐¶
鄭冬晋欒書帥師救鄭¶
傳六年春鄭伯如晉拜成子游相(公子/偃)授王于東楹¶
之東士貞伯曰鄭伯其死乎自弃也已視流而行速不¶
<pb:KR1e0045_WYG_068-42a>¶
安其位宜不能乆夏六月鄭悼公卒秋楚子重伐鄭鄭¶
從晉故也晉欒書救鄭與楚師遇于繞角楚師還¶
　¶
　¶
　¶
　¶
　¶
　¶
<pb:KR1e0045_WYG_068-42b>¶
　¶
　¶
　¶
　¶
　¶
　¶
　¶
　春秋分記卷六十八¶

