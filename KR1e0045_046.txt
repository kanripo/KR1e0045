# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 46
<pb:KR1e0045_WYG_046-1a>¶
欽定四庫全書¶
　春秋分記卷四十六　　　　宋　程公說　撰¶
　　周天王第二¶
　　　景王　　　　　　　　敬王¶
　　　　景王(諡灋由義/而齊白景)¶
　　　　　(名貴靈王子襄二十八年嗣立明年改/元至照二十二年崩在位二十五年)¶
襄公傳二十九年夏五月葬靈王(不書魯/不㑹)鄭上卿有事¶
子展使印段往伯有曰弱不可子展曰與其莫往弱不¶
<pb:KR1e0045_WYG_046-1b>¶
猶愈乎詩云王事靡盬不遑啟處(四/牡)東西南北誰敢寧¶
處堅事晉楚以蕃王室也王事無曠何常之有遂使印段¶
如周¶
經三十年夏五月天王殺其弟佞夫王子瑕奔晉¶
傳三十年　初王儋(丁甘/切)季卒(靈王/弟)其子括將見王而¶
嘆單公子愆期為靈王御士過諸廷聞其嘆而言曰鳴¶
呼必有此夫(欲有此朝/延之權)入以告王且曰必殺之不慼而¶
願大視躁而足髙心在他矣不殺必害王曰童子何知¶
<pb:KR1e0045_WYG_046-2a>¶
及靈王崩儋括欲立王子佞夫(靈王子/景王弟)佞夫弗知戊子¶
儋括圍蒍逐成愆成愆奔平畤五月癸巳尹言多劉毅¶
單蔑甘過鞏成殺佞夫括瑕廖奔晉書曰天王殺其弟¶
佞夫罪在王也¶
昭公傳七年單獻公弃親用羇冬十月辛酉襄頃之族¶
殺獻公而立成公¶
傳九年春周甘人與晉閻嘉争閻田晉梁丙張趯率隂¶
戎伐潁(周/邑)王使詹桓伯辭於晉曰我自夏以后稷魏駘¶
<pb:KR1e0045_WYG_046-2b>¶
芮歧畢吾西土也(在夏世以后稷功受/此五國為西上之長)及武王克商蒲¶
姑商奄吾東土也巴濮楚鄧吾南土也肅慎燕亳吾北¶
土也吾何邇封之有(邇/近)文武成康之建母弟以蕃屏周¶
亦其廢隊是為(為後世廢隊兄/弟之國當救之)豈如弁髦而因以敝之¶
(童子垂髦始冠必三加/冠成禮而弃其始冠)先王居檮杌于四裔以禦魑魅¶
故允姓之姦居于𤓰州(隂戎/之祖)伯父惠公歸自秦而誘以¶
來(僖十五年晉惠自秦歸二十二/年秦晉遷陸渾之戎於伊川)使偪我諸姬入我郊¶
甸則戎焉取之戎有中國誰之咎也(咎在/晉)后稷封殖天¶
<pb:KR1e0045_WYG_046-3a>¶
下今戎制之不亦難乎伯父圖之我在伯父猶衣服之¶
有冠冕木水之有本原民人之有謀主也伯父若裂冠¶
毁冕拔本塞原專弃謀主雖戎狄其何有余一人(伯父/猶然)¶
(雖戎狄無/所可責)叔向謂宣子曰文之伯也豈能改物(文公雖/伯未能)¶
(改正/服色)翼戴天子而加之以共自文以來世有衰徳而暴¶
蔑宗周以宣示其侈諸侯之貳不亦宜乎且王辭直子¶
其圖之宣子說王有姻䘮(外親/之䘮)使趙成如周弔且致閻¶
田與襚(送死/衣)反潁俘王亦使賔滑執甘大夫襄以說於¶
<pb:KR1e0045_WYG_046-3b>¶
晉晉人禮而歸之¶
傳十一年秋單子㑹韓宣子于戚視下言徐叔向曰單¶
子其將死乎朝有著定(朝内列位常/處謂之表著)㑹有表(野㑹設/表為位)衣¶
有禬(領/也)帶有結㑹朝之言必聞于表著之位所以昭事¶
序也視不過結襘之中所以道容貌也言以命之容貌¶
以明之失則有闕今單子為王官伯而命事於㑹視不¶
登帶言不過歩貌不道容而言不昭矣不道不共不昭¶
不從無守氣矣冬十二月單成公卒¶
<pb:KR1e0045_WYG_046-4a>¶
傳十二年周原伯絞虐其輿(衆/也)臣使曹(羣/也)逃冬十月壬¶
申朔原輿人逐絞而立公子跪尋(絞/公)絞奔郊甘簡公無¶
子立其弟過過將去成景之族(成公景公/皆過先君)成景之族賂¶
劉獻公(欲使/殺過)丙申殺甘悼公而立成公之孫鰌(平/公)丁酉¶
殺獻大子之傅庾皮之子過殺瑕辛于市及宫嬖綽王¶
孫没劉州鳩隂忌老陽子(甘悼/公黨)¶
經十有三年秋公㑹劉子晉侯齊侯宋公衛侯鄭伯曹¶
伯莒子邾子膝子薛伯杞伯小邾子于平丘¶
<pb:KR1e0045_WYG_046-4b>¶
傳十五年夏六月乙丑王大子壽卒(景王/子)　秋八月戊¶
寅王穆后崩(夀之/母)　冬十二月晉荀櫟(文/伯)如周葬穆后¶
籍談為介既葬除䘮以文伯宴樽以魯壺(魯所/獻壺)王曰伯¶
氏諸侯皆有以鎭撫王室晉獨無有何也文伯揖籍談¶
對曰諸侯之封也皆受明器於王室以鎮撫其社稷故¶
能薦彛器於王晉居深山戎狄之與鄰而逺於王室王¶
靈不及拜戎不暇其何以獻器王曰叔氏而忘諸乎(叔/籍)¶
(談/字)叔父唐叔成王之母弟也其反無分乎宻須之皷與¶
<pb:KR1e0045_WYG_046-5a>¶
其大路文所以大蒐也(文王伐宻須/得其皷路)闕鞏之甲武所以¶
克商也唐叔受之以處參虚匡有戎狄(參虚實沈之/次晉之分野)其¶
後襄之二路(周襄王賜晉/文大路戎路)鏚鉞秬鬯(鏚斧鉞金鉞秬/黑黍鬯香酒)彤¶
弓虎賁文公受之以有南陽之田(僖二十/八年)撫征東夏非¶
分而何夫有勲而不廢有績而載奉之以土田撫之以¶
彞器旌之以車服明之以文章子孫不忘所謂福也福¶
祚之不登叔父焉在且昔而髙祖孫伯黶(談九/世祖)司晉之¶
典籍以為大政故曰籍氏及辛有之二子董之晉於是¶
<pb:KR1e0045_WYG_046-5b>¶
乎有董史女司典之後也何故忘之籍談不能對賔出王¶
曰籍父其無後乎數典而忘其祖籍談歸以告叔向叔¶
向曰王其不終乎吾聞之所樂必卒焉今王樂憂若卒¶
以憂不可謂終王一歳而有三年之䘮二焉於是乎以¶
喪賔宴又求彞器樂憂甚矣且非禮也彝器之來嘉功¶
之由非由䘮也三年之䘮雖貴遂服禮也(天子諸侯除/䘮當在卒哭)¶
(今王既葬而除故譏其不逆新注三年之䘮自天子逹/于庶人杜預謂天子諸侯除䘮當在卒哭今王既葬而)¶
(除此但見春秋/時制非古制)王雖弗遂宴樂以早亦非禮也禮王之¶
<pb:KR1e0045_WYG_046-6a>¶
大經也一動而失二禮無大經矣言以考典典以志經¶
忘經而多言舉典將焉用之¶
傳十八年春王二月乙夘周毛得殺毛伯過而代之(代/居)¶
(其/位)萇𢎞曰毛得必亡是昆吾稔之日也侈故之以(昆吾/夏伯)¶
(也侈惡積熟以乙/夘日與桀同誅)而毛得以濟侈於王都不亡何待(為/二)¶
(十六年毛/伯奔楚傳)　秋葬曹平公往者見周原伯魯焉與之語¶
不說學歸以語閔子馬閔子馬曰周其亂乎夫必多有¶
是說而後及其大人(在位/者)大人患失而惑又曰可以無¶
<pb:KR1e0045_WYG_046-6b>¶
學無學不害不害而不學則苟而可於是乎下陵上替¶
能無亂乎夫學殖也不學將落原氏其亡乎¶
傳二十一年春天王將鑄無射(鍾名/音亦)泠州鳩曰王其以¶
心疾死乎今鐘槬矣王心弗堪其能乆乎(詳見禮/樂書)¶
經二十有二年夏四月乙丑天王崩六月叔鞅如京師¶
葬景王王室亂劉子單子以王猛居于皇　秋劉子單¶
子以王猛入于王城　冬十月王子猛卒(未即位/不言崩)¶
傳二十二年王子朝賔起有寵於景王(子朝景王長庶/子起子朝之傅)¶
<pb:KR1e0045_WYG_046-7a>¶
王與賔孟(即/起)説之欲立之劉獻公之庶子伯蚠事單穆¶
公惡賔孟之為人也願殺之又惡王子朝之言以為亂¶
願去之賔孟適郊見雄雞自斷其尾問之侍者曰自憚¶
其犧也(畏為犧牲/故自殘毁)遽歸告王且曰雞其憚為人用乎人¶
異於是犧者實用人人犧實難已犧何害(設使寵人如/寵犧則不宜)¶
(假人以招禍喻子朝/欲使王早寵異之)王弗應(十五年大子壽卒王立子/猛後復欲立子朝而未定)¶
　夏四月王田北山使公卿皆從將殺單子劉子(王知/單劉)¶
(不欲立子朝欲/因田獵先殺之)王有心疾乙丑崩于榮錡氏戊辰劉子¶
<pb:KR1e0045_WYG_046-7b>¶
摯卒無子單子立劉蚠五月庚辰見王(見王/猛)遂攻賔起¶
殺之盟羣王子于單氏六月丁巳葬景王王子朝因舊¶
官百工之䘮職秩者與靈景之族以作亂(靈王景/王子孫)帥郊¶
要餞之甲以逐劉子(蚠/)壬戌劉子奔揚單子逆悼王(子/猛)¶
于莊宫以歸王子還(子朝/黨)夜取王以如莊宫癸亥單子¶
出(失王/故奔)王子還與召莊公謀曰不殺單旗不捷與之重¶
盟必來背盟而克者多矣從之樊頃子曰非言也必不¶
克(樊齊單/劉黨)遂奉王以追單子及領大盟而復(領周地欲/重盟令單)¶
<pb:KR1e0045_WYG_046-8a>¶
(子劉子/復歸)殺摯荒以說(委罪/於荒)劉子如劉單子亡乙丑奔于¶
平畤羣王子追之單子殺還姑發弱鬷延定稠(八子靈/景之族)¶
子朝奔京(其黨/死故)丙寅伐之(單子/伐京)京人奔山劉子入于王¶
城辛未鞏簡公敗績于京乙亥甘平公亦敗焉　叔鞅¶
至自京師(葬景/公還)言王室之亂也閔馬父曰子朝必不克¶
其所與者天所廢也(謂羣䘮/職秩者)單子欲告急於晉　秋七¶
月戊寅以王如平畤遂如圃車次于皇(出次以/示急)劉子如¶
劉單子使王子處(子猛/黨)守于王城盟百工于平宫辛夘¶
<pb:KR1e0045_WYG_046-8b>¶
鄩肸伐皇(子朝/黨)大敗獲鄩肸壬辰焚諸王城之市(焚鄩/肸)¶
八月辛酉司徙醜以王師敗績于前城(子朝所/得邑)百工叛¶
己巳伐單氏之宫敗焉(為單氏/所敗)庚午反伐之(單氏仄/伐百工)辛¶
未伐東圉　冬十月丁巳晉籍談荀躒帥九州之戎及¶
焦瑕溫原之師以納王于王城庚申單子劉蚠以王師¶
敗績于郊前城人敗陸渾于社十一月乙酉王子猛卒¶
(乙酉在十一月/經書十月誤)不成䘮也己丑敬王即位(王猛母弟/王子匄)館¶
于子旅氏十二月庚戌晉籍談荀躒賈辛司馬督帥師¶
<pb:KR1e0045_WYG_046-9a>¶
軍于隂(籍談/所軍)于侯氏(荀躒/所軍)于谿泉(賈辛/所軍)次于社(司馬督/所次)¶
王師軍于汜于汜于解次于任人閏月晉箕遺樂徵右¶
行詭濟師取前城(三子晉/大夫)軍其東南王師軍于京楚(子/朝)¶
(所/在)辛丑伐京毁其西南¶
　　　　敬王(諡灋令善/典灋曰敬)¶
　　　　　(名匄景王子昭二十二年景王崩國人立/長子猛是為悼王子朝攻殺猛自立晉人)¶
　　　　　(攻子朝立匄明年改元四年入成周子朝/王城為西周敬王成周為東周十六年子)¶
　　　　　(朝之徒復作亂敬王奔晉十七年晉定公/入之于周三十九年哀之十四年獲麟經)¶
<pb:KR1e0045_WYG_046-9b>¶
　　　　　(終至哀十八年崩/在位四十三年)¶
昭公經二十有三年春王正月晉人圍郊　秋七月天¶
王居于狄泉尹氏立王子朝¶
傳二十三年春王正月壬寅朔二師圍郊(王師/晉師)癸夘郊¶
鄩潰丁未晉師在平隂王師在澤邑王使告間(音閑子/朝敗故)¶
庚戌還(晉師/還)　夏四月乙酉單子取訾劉子取牆人直¶
人(三邑屬/子朝)六月壬午王子朝入于尹(自京入/尹氏邑)癸未尹圉¶
(文/公)誘劉佗殺之(劉蚠族/敬王黨)丙戌單子從阪道劉子從尹道¶
<pb:KR1e0045_WYG_046-10a>¶
伐尹單子先至而敗劉子還(單子/敗故)己丑召伯奐南宫極¶
以成周人戍尹(子朝/之黨)庚寅單子劉子樊齊以王如劉(辟/子)¶
(朝/出)甲午王子朝入于王城次于左巷　秋七月戊申鄩¶
羅納諸莊宫尹辛敗劉師于唐丙辰又敗諸鄩甲子尹¶
辛取西闈丙寅攻蒯蒯潰(敬王居狄泉尹/氏又立子朝)八月丁酉南¶
宫極震萇𢎞謂劉文公曰君其勉之先君之力可濟也¶
(謂蚠之父&KR2305;公欲/立子猛未及而卒)周之亡也其三川震(幽王/時)今西王之¶
大臣亦震天棄之矣(子朝在/王城)東王必大克(敬王居狄泉/在王城之東)¶
<pb:KR1e0045_WYG_046-10b>¶
傳二十四年春王正月辛丑召簡公南宫嚚以甘桓公¶
見王子朝劉子謂萇𢎞曰甘氏又徃矣對曰何害同徳¶
度義大誓曰紂有億兆夷人亦有離德余有亂臣十人¶
同心同徳此周所以興也君其務徳無患無人戊午王¶
子朝入于鄔三月庚戌晉侯使士景伯涖問周故(就問/子朝)¶
(敬王/曲直)士伯立于乾祭而問於介衆晉人乃辭王子朝不¶
納其使(衆言子/朝曲)六月壬申王子朝之師攻瑕及杏皆潰¶
(敬王/邑)鄭伯如晉子大叔相見范獻子獻子曰若王室何¶
<pb:KR1e0045_WYG_046-11a>¶
對曰老夫其國家不能恤敢及王室抑人亦有言曰嫠¶
不恤其緯(織者常苦緯少/寡婦所宜憂)而憂宗周之隕為將及焉今¶
王室實蠢蠢焉(動擾/貌)吾小國懼矣然大國之憂也吾儕¶
何知焉吾子其早圖之詩曰瓶之罄矣惟罍之恥王室¶
之不寜晉之耻也獻子懼而與宣子圖之乃徵㑹於諸¶
侯期以明年　冬十月癸酉王子朝用成周之寳珪于¶
河(求福/于河)甲戌津人得諸河上(珪自/出水)隂不佞以温人南侵¶
(敬王大夫晉以温兵/助敬王南侵子朝)拘得玉者取其玉將賣之則為石¶
<pb:KR1e0045_WYG_046-11b>¶
王定而獻之與之東訾¶
經二十有五年夏叔詣㑹晉趙鞅宋樂大心衞北宫喜¶
鄭游吉曹人邾人滕人薛人小邾人于黄父¶
傳二十五年夏㑹于黄父謀王室也趙簡子令諸侯之¶
大夫輸王粟具戍人曰明年將納王　宋樂大心曰我¶
不輸粟我於周為客(二王後/為賔客)若之何使客晉士伯曰自¶
踐土以來(僖二十/八年)宋何役之不㑹而何盟之不同曰同¶
恤王室子焉得辟之子奉君命以㑹大事而宋背盟無¶
<pb:KR1e0045_WYG_046-12a>¶
乃不可乎右師不敢對受牒而退士伯告簡子曰宋右¶
師必亡奉君命以使而欲背盟以干盟主無不祥大焉¶
　冬十月壬申尹文公渉于鞏焚東訾弗克¶
經二十有六年冬十月天王入于成周尹氏召伯毛伯¶
以王子朝奔楚¶
傳二十六年夏四月單子如晉告急五月戊午劉人敗¶
王城之師于尸氏(王城子/朝之徒)戊辰王城人劉人戰于施谷¶
劉師敗績　秋七月己巳劉子以王出庚午次于渠王¶
<pb:KR1e0045_WYG_046-12b>¶
城人焚劉(燒劉/子邑)丙子王宿于褚氏丁丑王次于萑谷庚¶
辰王入于胥靡辛巳王次于滑晉知躒趙鞅帥師納王¶
使女寛守闕塞(晉大夫守/之備子朝)　冬十月丙申王起師于滑¶
辛丑在郊(子朝/邑)遂次于尸十一月辛酉晉師克鞏召伯¶
盈逐王子朝(伯盈本黨子朝/更逐之逆敬王)王子朝及召氏之族毛伯¶
得尹氏固南宫嚚奉周之典籍以奔楚隂忌(子朝/黨)奔莒¶
以叛召伯逆王于尸及劉子單子盟遂軍圉澤次于隄上¶
癸酉王入于成周甲戌盟于襄宫晉師使成公般(音/班)戍¶
<pb:KR1e0045_WYG_046-13a>¶
周而還十二月癸未王入于莊宫王子朝使告于諸侯¶
曰昔武王克殷成王靖四方康王息民並建母弟以藩¶
屏周亦曰吾無專享文武之功且為後人之迷敗傾覆¶
而溺入于難則振救之至于夷王王愆于厥身(厲王/父)諸侯¶
莫不並走其望以祈王身至于厲王王心戾虐萬民弗¶
忍居王于彘諸侯釋位以間王政(間與/也)宣王有志而後¶
效官至于幽王天不弔周王昏不若用愆厥位攜王(幽/王)¶
(少/子)奸命諸侯替之而建王嗣(平/王)用遷郟鄏則是兄弟之¶
<pb:KR1e0045_WYG_046-13b>¶
能用力於王室也至于惠王天不靖周生頹禍心施于¶
叔帶恵襄辟難越去王都則有晉鄭咸黜不端(晉文殺/叔帶鄭)¶
(厲殺子頽為王/室去不端直人)以綏定王家則是兄弟之能率先王之¶
命也在定王六年秦人降妖曰周其有髭王亦克能脩¶
其職諸侯服享二世共職(靈/景)王室其有間王位諸侯不¶
圖而受其亂災(間王位謂子朝也今子朝/以為王猛受亂災謂楚也)至于靈王生¶
而有髭王甚神聖無惡於諸侯靈王景王克終其世今¶
王室亂單旗劉狄(蚠/也)剥亂天下壹行不若謂先王何常¶
<pb:KR1e0045_WYG_046-14a>¶
之有唯余心所命其誰敢討之帥羣不弔之人以行亂¶
于王室侵欲無厭規求無度貫瀆鬼神慢弃刑灋倍奸¶
齊盟傲很威儀矯誣先王晉為不道是攝是賛思肆其¶
罔極茲不穀震盪播越竄在荆蠻未有攸厎若我一二¶
兄弟甥舅奬順天灋無助狡猾以從先王之命毋速天¶
罰赦圖不穀則所願也敢盡布其腹心及先王之經而¶
諸侯實深圖之昔先王之命曰王后無適則擇立長年¶
鈞以徳徳鈞以卜王不立愛公卿無私古之制也穆后¶
<pb:KR1e0045_WYG_046-14b>¶
及大子壽早夭即世(十五/年)單劉賛私立少以間光王亦¶
唯伯仲叔季圖之(伯仲叔季/揔謂諸侯)閔馬父聞子朝之辭曰文¶
辭以行禮也子朝干景之命逺晉之大以專其志無禮¶
甚矣文辭何為¶
經二十七年秋晉士鞅宋樂祁犂衞北宫喜曹人邾人¶
滕人㑹于扈¶
傳二十七年秋㑹于扈令戍周也　冬十二月晉籍秦¶
致諸侯之戍于周魯人辭以難(昭公/孫齊)¶
<pb:KR1e0045_WYG_046-15a>¶
傳二十九年春三月己夘京師殺召伯盈尹氏固及原¶
伯魯之子(皆子/朝黨)尹固之復也(二十六年尹固與子/朝俱奔楚而逍還)有婦¶
人遇之周郊尤之曰處則勸人為禍行則數(日/)而反是¶
夫也其過三歳乎　夏五月庚寅王子趙車(子朝/之餘)入于¶
鄻以叛隂不佞敗之¶
經三十有二年冬仲孫何忌㑹晉韓不信齊髙張宋仲¶
幾衞世叔申鄭國參曹人莒人薛人杞人小邾人城成周¶
傳三十二年秋八月王使富辛與石張如晉請城成周¶
<pb:KR1e0045_WYG_046-15b>¶
天子曰天降禍于周俾我兄弟並有亂心(子/朝)以為伯父¶
憂我一二親昵甥舅不遑啟處於今十年(二十三年二/師圍郊至今)¶
勤戍五年(二十八年晉籍秦/致諸侯之戊至今)余一人無日忘之閔閔焉¶
如農夫之望歳懼以待時伯父若肆大惠復二文之業¶
弛周室之憂(文候仇文/公重耳)徼文武之福以固盟主宣昭令¶
名則余一人有大願矣昔成王合諸侯城成周以為東¶
都崇文徳焉今我欲徼福假靈于成王脩成周之城俾¶
戍人無勤諸侯用寜蝥賊逺屏晉之力也其委諸伯父¶
<pb:KR1e0045_WYG_046-16a>¶
使伯父實重圖之俾我一人無徵怨于百姓而伯父有¶
榮施先王庸之范獻子謂魏獻子曰與其戍周不如城¶
之天子實云(云欲罷/戍而城)雖有後事晉勿與知可也從王命¶
以紓諸侯晉國無憂是之不務而又焉從事魏獻子曰¶
善使伯音對(韓不/信)曰天子有命敢不奉承以奔告於諸¶
侯遲速衰序於是焉在　冬十一月晉魏舒韓不信如¶
京師合諸侯之大夫于狄泉尋盟且令城成周(尋平/丘盟)魏¶
子南面衛彪傒曰魏子必有大咎干位以令大事非其¶
<pb:KR1e0045_WYG_046-16b>¶
任也詩曰敬天之怨不敢戲豫敬天之渝不敢馳驅况¶
敢干位以作大事乎己丑士彌牟營成周計丈數揣髙¶
卑度厚薄仞溝洫物土方議逺邇量事期計徒庸慮材¶
用書餱糧以令役於諸侯屬役賦文書以授帥而效諸¶
劉子韓簡子臨之以為成命¶
定公經元年春三月晉人執宋仲幾于京師¶
傳元年春王正月辛巳晉魏舒合諸侯之大夫于狄泉¶
將以城成周魏子涖政屬役於韓簡子及原壽過卒於¶
<pb:KR1e0045_WYG_046-17a>¶
寗孟懿子㑹城成周庚寅栽(板/築)宋仲幾不受功曰滕薛¶
郳吾役也(欲使三國/代宋受役)薛宰曰宋為無道絶我小國於周¶
以我適楚故我常從宋晉文公為踐土之盟曰凡我同¶
盟各復舊職若從宋亦唯命仲幾曰踐土固然(薛舊為/宋役)¶
薛宰曰薛之皇祖奚仲居薛以為夏車正奚仲遷于邳¶
仲虺居薛以為湯左相若復舊職將承王官何故以役¶
諸侯仲幾曰三代各異物薛焉得有舊(居周世不得/以夏殷為舊)為¶
宋役亦其職也士彌牟曰晉之從政者新(范獻子新為/政末習故事)¶
<pb:KR1e0045_WYG_046-17b>¶
子姑受功歸吾視諸故府仲幾曰縱子忘之山川鬼神¶
其忘諸乎士伯怒謂韓簡子曰薛徵於人宋徵於鬼宋¶
罪大矣且已無辭而抑我以神誣我也啟寵納侮其此¶
之謂矣必以仲幾為戮乃執仲幾以歸三月歸諸京師¶
城三旬而畢乃歸諸侯之戍齊髙張後不從諸侯晉女¶
叔寛曰周萇𢎞齊髙張皆将不免萇叔違天髙子違人¶
(天厭周徳萇𢎞欲遷都以延祚故曰違天/諸侯相帥崇天子而髙子後期故曰違人)天之所壞不¶
可支也衆之所為不可奸也(為哀三年周人殺萇/𢎞六年髙張來奔起)　周¶
<pb:KR1e0045_WYG_046-18a>¶
鞏簡公弃其子弟而好用逺人¶
傳二年夏四月辛酉鞏氏之羣子弟賊簡公¶
經四年春三月公㑹劉子晉侯宋公蔡侯衛侯陳子鄭¶
伯許男曹伯莒子邾子頓子胡子滕子薛伯杞伯小邾¶
子齊國夏于召陵侵楚　秋七月劉卷卒葬劉文公(無/傳)¶
傳五年春王人殺子朝于楚¶
傳六年春二月公侵鄭取匡為晉討鄭之伐胥靡也¶
夏四月周儋翩率王子朝之徒因鄭人将以作亂于周¶
<pb:KR1e0045_WYG_046-18b>¶
鄭於是乎伐馮滑胥靡負黍狐人闕外六月晉閻没戍¶
周且城胥靡　冬十二月天王處于姑蕕辟儋翩之亂¶
也¶
傳七年春二月周儋翩入于儀栗以叛　夏四月單武¶
公(穆公/子)劉桓公(文公/子)敗尹氏于窮谷(尹氏復/黨儋翩)　冬十一¶
月戊午單子劉子逆王于慶氏(姑蕕/大夫)晉籍秦送王己巳¶
王入于王城館于公族黨氏而後朝于莊宫¶
傳八年春二月己丑單子伐穀城劉子伐儀栗(討儋翩/之黨)¶
<pb:KR1e0045_WYG_046-19a>¶
辛夘單子伐簡城劉子伐盂以定王室(傳終王/室之亂)¶
經十有四年秋天王使石尚來歸脤(無/傳)¶
哀公傳三年劉氏(周卿/士)范氏(晉大/夫)世為昏姻萇𢎞事劉¶
文公故周與范氏趙鞅以為討(見/晉)六月癸卯周人殺萇¶
𢎞(終違天之禍新注杜注未必然栁宗元弔萇𢎞文殺/身之匪予戚子閔宗周之不定莊子外篇謂血化為)¶
(碧忠義/可知矣)¶
傳十九年冬叔青如京師敬王崩故也(史記皆在/十八年)¶
　　　右周天王始終春秋凡十有三王書崩者凡七¶
<pb:KR1e0045_WYG_046-19b>¶
　　　不書崩者三悼王子猛未踰年書卒敬王後春¶
　　　秋經終敬王子元王八年崩哀之二十六年也¶
　　　元王子貞定王元年左傳終矣元王以下十一¶
　　　世而周亡¶
論曰王者之迹熄而詩亡詩亡然後春秋作邶鄘而下多¶
春秋時詩也而謂詩亡然後春秋作何也自黍離降為¶
國風天下無復雅而王者之詩亡矣春秋作於隱公昉¶
乎雅亡之後詩之所終春秋之所以始也隱之所始平¶
<pb:KR1e0045_WYG_046-20a>¶
王之所以終也按小雅正月刺幽王詩也而曰赫赫宗¶
周褒姒滅之逮魯孝公末幽王為犬戎所斃惠公初年¶
周既東矣春秋不作於孝公惠公者東遷之始流風遺¶
俗猶有存者鄭武公入為司徒善於其職則猶用賢也¶
晉侯扞王于艱錫之秬鬯則猶有誥命也王曰其歸視¶
爾師則諸侯猶來朝也義和薨諡為文侯則列國猶有¶
請也及平王在位日乆不能自立棄其九族葛藟有終¶
逺兄弟之刺不撫其民周人有束薪流楚之譏逮夫末年¶
<pb:KR1e0045_WYG_046-20b>¶
失道滋甚以天王之尊下賵諸侯之妾於是三綱淪九¶
經斁人望絶矣祭伯非王命而私交武氏子非王命而¶
求賻以至鄭莊為卿士用舍不出於公而以虚言欺之¶
至其怨王奪政則有交質之舉若敵國然王綱解紐委¶
靡不振皆自平王失之春秋於此蓋有不得已焉託始¶
於隱其傷周室凌遲雖有繼世之王亦不能以復興矣¶
孔子嘗曰如有用我者其為東周乎此春秋撥亂世反¶
諸正尊一王之法也抑嘗求之隱桓之間政自諸侯出¶
<pb:KR1e0045_WYG_046-21a>¶
而猶未恣横小國未有被執遭滅而邦國尚知有王室¶
焉及莊僖而下霸政代興盟㑹征伐皆霸者司之甚則¶
執其君墟其社稷於王政乎何有又降而政在大夫則¶
夷狄盛陪臣彊變日極矣故備諭之以證東周一代所¶
以升降而明作春秋宗指若其行事則具著于篇¶
　¶
　¶
　¶
<pb:KR1e0045_WYG_046-21b>¶
　¶
　¶
　¶
　¶
　¶
　¶
　¶
　春秋分記卷四十六¶

