# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:13.302858
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷八十六
<pb:KR1e0045_WYG_086-1a>¶
欽定四庫全書¶
　春秋分記卷八十六　　　宋　程公說　撰¶
　　小國第六¶
　　　　有姓亡爵¶
　　　耿　　　　　　　　霍¶
　　　魏　　　　　　　　焦¶
　　　東虢　　　　　　　宻¶
　　　管　　　　　　　　毛¶
<pb:KR1e0045_WYG_086-1b>¶
　　　雍　　　　　　　　聃¶
　　　邘　　　　　　　　胙¶
　　　蔣　　　　　　　　茅¶
　　　楊　　　　　　　　蕭¶
　　　鄀　　　　　　　　羅¶
　　　夷　　　　　　　　向¶
　　　申　　　　　　　　任¶
　　　顓臾　　　　　　　偪¶
<pb:KR1e0045_WYG_086-2a>¶
　　　黄　　　　　　　　　六¶
　　　舒蓼　　　　　　　　蓼¶
　　　舒庸¶
　　　　耿¶
　　姬姓在今河中府龍門縣¶
　　　　霍¶
　　姬姓在今晉州霍邑縣¶
　　　　魏¶
<pb:KR1e0045_WYG_086-2b>¶
　　姬姓在今河中府永樂縣¶
閔公傳元年晉侯(獻/公)滅耿滅霍滅魏還賜趙夙耿賜畢¶
萬魏以為大夫¶
　　　　焦¶
　　姬姓襄公二十九年傳虞虢焦滑焦國也今陜州¶
　　平陸縣¶
　　　　東虢¶
　　姬姓隠元年傳制嚴(音/巖)邑也虢叔死焉杜預注東¶
<pb:KR1e0045_WYG_086-3a>¶
　　虢也國在今鄭州滎陽縣¶
　　　　密¶
　　姬姓僖十七年傳宻姬生懿公國在今鄭州宻縣¶
　　　　管¶
　　姬姓僖二十四年傳文之昭也國在今鄭州管城縣¶
　　　　毛¶
　　姬姓僖二十四年傳文之昭也杜預釋闕按毛為¶
　　畿内國云¶
<pb:KR1e0045_WYG_086-3b>¶
　　　　雍¶
　　姬姓僖二十四年傳文之昭也國在今懷州修武¶
　　縣¶
　　　　耼¶
　　姬姓僖二十四年傳文之昭也案定四年傳聃季¶
　　為司空豈即聃之始封耶又五叔無官句杜註有¶
　　毛叔聃則當是始封於毛者皆武王母弟也¶
　　　　邘¶
<pb:KR1e0045_WYG_086-4a>¶
　　姬姓僖二十四年傳武之穆也懷州河内縣北有¶
　　邘城¶
　　　　胙¶
　　姬姓僖二十四年傳周公之𦙍也今滑州胙城縣¶
　　　　蔣¶
　　姬姓僖二十四年傳周公之𦙍也今光州固始縣¶
　　　　茅¶
　　姬姓僖二十四年傳周公之𦙍也今濟州金鄉縣¶
<pb:KR1e0045_WYG_086-4b>¶
　　　　楊¶
　　姬姓襄二十九年傳虞虢焦滑霍揚韓魏皆姬姓¶
　　也晉是以大若非侵小將何所取武獻以下兼國¶
　　多矣杜預注八國皆晉所滅今平陽府洪洞縣即¶
　　古楊國云¶
　　　　蕭¶
　　子姓宋附庸國在今徐州蕭縣¶
莊公十二年傳秋宋萬弑閔公于䝉澤立子游(宋公/子)羣¶
<pb:KR1e0045_WYG_086-5a>¶
公子奔蕭公子御說奔亳南宮牛猛獲帥師圍亳冬十¶
月蕭叔大心(叔蕭大/夫名)及戴武宣穆莊之族以曹師伐之¶
殺南宮牛于師殺子游于宋立桓公(御/說)¶
經二十有三年夏蕭叔朝公(無/傳)¶
僖公經三十年秋介人侵蕭(無/傳)¶
宣公經十有二年冬十有二月戊寅楚子滅蕭¶
傳十二年冬楚子伐蕭宋華椒以蔡人救蕭蕭人囚熊¶
相宜僚及公子丙王曰勿殺吾退蕭人殺之王怒遂圍¶
<pb:KR1e0045_WYG_086-5b>¶
蕭蕭潰遂傅于蕭還(音/旋)無社(蕭大/夫)與司馬夘言號申叔¶
展(夘展皆楚大夫無社素/識叔展故因夘而呼之)叔展曰有麥麴乎曰無有山¶
鞠窮乎曰無(麥麴鞠窮所以禦濕欲使無無/社逃泥水中無社不解故曰)河魚腹疾柰¶
何曰目於眢(烏丸/切)井而拯之(無社意解/將欲入井)若為茅絰哭井¶
則已(叔展又教結茅以表井/須哭乃可應以為信)明日蕭潰申叔視其井則¶
茅絰存焉號而出之¶
　　　　鄀¶
　允姓廣記曰楚附庸杜預釋本在商宻楚界小國¶
<pb:KR1e0045_WYG_086-6a>¶
　　後遷於南郡鄀縣按其地今襄陽府宜城縣¶
僖公傳二十五年秋秦晉伐鄀楚鬬克屈禦寇以申息¶
之師戍商宻(鄀别/邑)秦人過析隈(析楚邑隈/隱蔽之處)入而係輿人¶
以圍商宻昏而傅焉(係縛輿人詐為克/析得其囚俘者)宵坎血加書偽¶
與子儀子邉盟者商宻人懼曰秦取析矣戍人反矣乃¶
降秦師秦師囚申公子儀(鬭/克)息公子邉(禦/寇)以歸楚令尹¶
子玉追秦師弗及¶
文公經五年夏秦人入鄀¶
<pb:KR1e0045_WYG_086-6b>¶
傳五年　初鄀叛楚即秦又貳於楚夏秦人入鄀¶
　　　　羅¶
　　熊姓國始都西山中今襄陽府宜城縣後徙在今¶
　　江陵府枝江縣¶
桓公傳十二年伐絞之役(是年冬/楚伐絞)楚師分涉於彭羅人¶
欲伐之使伯嘉(羅大/夫)諜(伺/也)之三廵數之¶
傳十三年春楚屈瑕伐羅及鄢亂次以濟遂無次且不¶
設備及羅羅與盧戎兩軍之大敗之(詳見/楚)¶
<pb:KR1e0045_WYG_086-7a>¶
　　　夷¶
　　妘姓國在今京東萊州即墨縣西莊公十六年晉¶
　　武公伐夷執夷詭諸杜預云詭諸周大夫夷采地¶
　　名而世族譜於妘姓之夷復繫以夷詭諸是併二¶
　　夷為一矣按夷逺在東垂不得為周大夫之采地¶
　　世譜誤也今止録紀人伐夷於妘姓夷下而詭諸¶
　　則係諸周公¶
隠公傳元年秋八月紀人伐夷夷不告故不書¶
<pb:KR1e0045_WYG_086-7b>¶
　　　　向¶
　　姜姓今宿州蘄縣地有向城¶
隠公經二年夏莒人入向¶
　　　　申¶
　　姜姓隠元年傳鄭武公娶于申國在今為鄧州南¶
　　陽縣¶
隠公傳元年　初鄭武公娶于申曰武姜¶
成公傳七年子重請取於申呂以為賞田王許之申公¶
<pb:KR1e0045_WYG_086-8a>¶
巫臣曰不可此申吕所以邑也是以為賦以御北方若¶
取之是無申吕也晉鄭必至于漢王乃止¶
昭公傳十三年楚之滅蔡也(十一/年)靈王遷申於荆焉平¶
王即位而復之禮也¶
　　　　任　顓臾¶
　　風姓僖二十一年傳任宿須句顓臾風姓也實司¶
　　太皥與有濟之祀案任在今濟州任城縣顓臾在¶
　　今沂州費縣¶
<pb:KR1e0045_WYG_086-8b>¶
　　　　偪¶
　　姞姓文六年傳杜祁以君故讓偪姞而上之地闕¶
　　　　黄¶
　　嬴姓楚與國在今光州定城縣¶
　　　　六¶
　　偃姓亡爵在今廬州舒城縣¶
文公經五年秋楚人滅六¶
傳五年六人叛楚即東夷秋楚成大心仲歸帥師滅¶
<pb:KR1e0045_WYG_086-9a>¶
六冬楚公子爕滅蓼臧文仲聞六與蓼滅曰皋陶庭堅¶
不祀忽諸徳之不建民之無援哀哉(蓼六皆皋陶後/庭堅皋陶字)¶
　　　　舒蓼¶
　　偃姓國在夀春府安豐縣¶
文公傳十四年秋七月楚伐舒蓼¶
宣公經八年夏六月楚人滅舒蓼¶
傳八年夏楚為衆舒叛故伐舒蓼滅之楚子疆之¶
　　　　蓼¶
<pb:KR1e0045_WYG_086-9b>¶
　　偃姓舒蓼别封國在唐州湖陽縣¶
桓公傳十一年春楚屈瑕將盟貳軫鄖人軍於蒲騒將¶
與隨絞州蓼伐楚師¶
文公傳五年冬楚公子爕滅蓼臧文仲聞六與蓼曰皋¶
陶庭堅不祀忽諸徳之不建民之無援哀哉(蓼六皆皋/陶後庭堅)¶
(皋陶/字)¶
　　　　舒庸¶
　　偃姓亡爵東夷國¶
<pb:KR1e0045_WYG_086-10a>¶
成公經十有七年冬十有二月楚人滅舒庸¶
傳十七年舒庸人以楚師之敗也(敗於/鄢陵)道吳人圍巢伐¶
駕圍釐虺遂恃吳而不設備楚公子橐帥襲舒庸滅之¶
論曰春秋小國有爵而亡姓者有之有姓而亡爵者有¶
之爵者以封而異也姓者因生以别也故書曰列爵惟¶
五分土惟三而傳曰天子建徳因生以賜姓胙之土而¶
命之氏葢自黄帝堯舜氏作皆以封建治厯夏商周因¶
而修之制莫嚴焉周室既東漸以壞亂而先王經制猶¶
<pb:KR1e0045_WYG_086-10b>¶
有存者霸彊代興不能修而益壞之其極至于為秦而¶
公天下之大端亡矣悲夫¶
　¶
　¶
　¶
　¶
　¶
　春秋分記卷八十六¶
