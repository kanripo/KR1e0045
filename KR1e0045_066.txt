# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.860738
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷六十六
<pb:KR1e0045_WYG_066-1a>¶
欽定四庫全書¶
　春秋分記卷六十六　　　宋　程公說　撰¶
　　蔡世本¶
　　姬姓侯爵其先岀自周文王子叔度武王克殷封¶
　　於蔡蔡叔以罪放蔡仲繼焉自蔡仲至戴侯九世¶
　　國在今蔡州上蔡縣其後平侯自上蔡遷新蔡在¶
　　今新蔡縣成公自新蔡遷州來在今夀春府下蔡縣¶
　　　宣公　　　　　　　桓侯¶
<pb:KR1e0045_WYG_066-1b>¶
　　　哀侯　　　　　　　繆侯¶
　　　莊公　　　　　　　文公¶
　　　景公　　　　　　　靈侯¶
　　　平公　　　　　　　蔡侯朱¶
　　　悼侯　　　　　　　昭公¶
　　　成侯¶
　　　　宣公(諡法善問/周達曰宣)¶
　　　　　(名考父戴侯子即位二十八年魯/隠元年至八年卒在位三十五年)¶
<pb:KR1e0045_WYG_066-2a>¶
隠公經四年夏宋公陳侯蔡人衛人伐鄭¶
經八年夏六月已亥蔡侯考父卒　秋八月葬蔡宣公¶
(無傳三月/而葬速)¶
　　　　桓侯(謚法辟土/服逺曰桓)¶
　　　　　(名封人宣公子隠八年嗣立明年/改元至桓十七年卒在位二十年)¶
桓公經二年秋蔡侯鄭伯㑹于鄧¶
傳二年秋蔡侯鄭伯㑹于鄧始懼楚也¶
經五年秋蔡人衛人陳人従王伐鄭¶
<pb:KR1e0045_WYG_066-2b>¶
經六年秋八月蔡人殺陳佗¶
經十有一年秋九月柔㑹宋公陳侯蔡叔盟于折¶
經十有四年冬十有二月宋人以齊人蔡人衛人陳人伐鄭¶
經十有六年春正月公㑹宋公蔡侯衛侯于曹夏四月¶
公㑹宋公衛侯陳侯蔡侯伐鄭(並詳/見鄭)¶
經十有七年夏六月丁丑蔡侯封人卒　秋八月蔡季¶
自陳歸于蔡(蔡侯/弟)癸巳葬蔡桓侯¶
傳十七年夏蔡桓侯卒蔡人召蔡季于陳　秋蔡季自¶
<pb:KR1e0045_WYG_066-3a>¶
陳歸于蔡蔡人嘉之也¶
　　公説曰凡歸入在諸侯則先所自在京師則先所¶
　　歸先所自者自彼有奉而后歸于此也先所歸者¶
　　天王已命我矣不待奉而自可歸也¶
　　　　哀侯(諡法恭仁/短折曰哀)¶
　　　　　(名獻舞桓侯弟桓十七年嗣立明年改元/至莊十年楚執之在位十一年經傳不載)¶
　　　　　(卒年通鑑外/紀亦闕不書)¶
莊公經十年秋九月荆敗蔡師于莘以蔡侯獻舞歸¶
<pb:KR1e0045_WYG_066-3b>¶
傳十年蔡哀侯娶于陳息侯亦娶焉息媯將歸過蔡蔡¶
侯曰吾姨也止而見之弗賔息侯聞之怒使謂楚文王¶
曰伐我吾求救於蔡而伐之楚子從之　秋九月楚敗¶
蔡師于莘以蔡侯獻舞歸¶
經十有四年秋七月荆入蔡¶
傳十四年蔡哀侯為莘故繩(譽/也)息媯以語楚子楚子滅¶
息以息媯歸未言(息媯/未言)楚子問之對曰吾一婦人而事¶
二夫縱弗能死其又奚言楚子以蔡侯滅息遂伐蔡(欲/以)¶
<pb:KR1e0045_WYG_066-4a>¶
(悅息/嬀)秋七月楚入蔡君子曰商書所謂惡之易也如火¶
之燎于原不可鄕邇其猶可撲滅者其如蔡哀侯乎¶
　　　　繆侯(謚法蔽仁/傷賢曰繆)¶
　　　　　(名肸哀侯子經傳不載所立年通鑑外紀/以為魯莊二十年改元至僖十四年卒在)¶
　　　　　(位二十/九年)¶
僖公傳四年春齊侯以諸侯之師侵蔡蔡潰遂伐楚(詳/見)¶
(齊/楚)¶
傳六年冬蔡繆侯將許僖公以見楚子於武城(詳見/許)¶
<pb:KR1e0045_WYG_066-4b>¶
經十有四年冬蔡侯肸卒(無/傳)¶
　　　　莊公(謚法克敵/勝壯曰莊)¶
　　　　　(名甲午繆侯子僖十四年嗣立明年改元/經傳不載卒年史記通鑑載文公十五年)¶
　　　　　(卒在位三/十四年)¶
僖公經二十一年秋宋公楚子陳侯蔡侯鄭伯許男曹¶
伯㑹于盂執宋公以伐宋¶
經二十八年夏五月癸丑公㑹晉侯齊侯宋公蔡侯鄭¶
伯衛子莒子盟于踐土¶
<pb:KR1e0045_WYG_066-5a>¶
傳三十三年冬楚子上侵陳蔡陳蔡成晉陽處父侵蔡¶
楚子上救之(詳見/楚)¶
文公經十年冬楚子蔡侯次于厥貉¶
經十有五年夏六月晉郤缺帥師伐蔡戊申入蔡¶
傳十五年新城之盟(在十/四年)蔡人不與晉郤缺以上軍下¶
軍伐蔡戊申入蔡以城下之盟而還¶
　　　　文公(諡法慈恵/接禮曰文)¶
　　　　　(名申莊公子文十五年嗣立明年/改元至宣十七年卒在位二十年)¶
<pb:KR1e0045_WYG_066-5b>¶
宣公經十有七年春王正月丁未蔡侯申卒夏𦵏蔡文¶
公(無/傳)¶
　　　　景公(諡法由義/而濟曰景)¶
　　　　　(名固文公子宣十七年嗣立明年改/元至襄三十年遇弑在位四十九年)¶
成公傳二年楚令尹子重為陽橋之役王卒盡行蔡景¶
公為左許靈公為右冬十一月盟於蜀蔡侯許男不¶
書乗楚車也謂之失位君子曰位其不可不慎也乎蔡¶
許之君一失其位不得列於諸侯况其下乎詩曰不解¶
<pb:KR1e0045_WYG_066-6a>¶
于位民之攸墍其是之謂矣(乗楚王車為左右有相臣/僕之意此春秋所以不書)¶
(而左氏謂/之失位也)¶
傳六年冬晉師侵蔡楚公子申公子成以申息之師救¶
蔡晉乃還¶
傳八年春晉欒書侵蔡(六年未得志/故並詳見晉)¶
襄公經八年夏鄭人侵蔡獲蔡公子燮(詳見/鄭)¶
經二十年秋蔡殺其大夫公子燮蔡公子履出奔楚¶
傳二十年秋蔡公子燮欲以蔡之晉蔡人殺之公子履¶
<pb:KR1e0045_WYG_066-6b>¶
其母弟也故出奔楚　初蔡文侯欲事晉曰先君與於¶
踐土之盟(莊侯盟在/二十八年)晉不可棄且兄弟也畏楚不能行¶
而卒(宣十/七年)楚人使蔡無常(徴發/無常)公子燮求從先君以利¶
蔡不能而死書曰蔡殺其大夫公子燮言不與民同欲¶
也¶
傳二十八年夏蔡侯朝于晉　秋八月蔡侯歸自晉入¶
于鄭鄭伯享之不敬子産曰蔡侯其不免乎日其過(古/禾)¶
(切/)此也君使子展迋勞於東門之外而傲吾曰猶將更¶
<pb:KR1e0045_WYG_066-7a>¶
之今還受享而惰乃其心也君小國事大國而惰傲以¶
為已心將得死乎若不免必由其子其為君也淫而不¶
父(通太子/般之妻)僑聞之如是者恒有子禍¶
經三十年夏四月蔡世子般弑其君固　冬十月𦵏蔡¶
景公(無/傳)¶
傳三十年夏四月蔡景侯為太子般娶于楚通焉太子¶
弑景侯¶
　　　　靈侯(諡法亂而/不損曰靈)¶
<pb:KR1e0045_WYG_066-7b>¶
　　　　　(名般景公子襄三十年弑其君景自立明/年改元至昭十一年楚子誘殺之在位十)¶
　　　　　(二/年)¶
昭公經四年夏楚子蔡侯陳侯鄭伯許男徐子滕子頓¶
子胡子沈子小邾子宋世子佐淮夷會于申楚人執徐¶
子　秋七月楚子蔡侯陳侯許男頓子胡子沈子淮夷¶
伐呉執齊慶封殺之遂滅賴¶
經十有一年夏四月丁已楚子䖍誘蔡侯般殺之于申¶
楚公子棄疾帥師圍蔡　秋季孫意如會晉韓起齊國¶
<pb:KR1e0045_WYG_066-8a>¶
弱宋華亥衛北宫佗鄭罕虎曹人杞人于厥憗　冬十¶
有一月丁酉楚師滅蔡執世子有以歸用之(殺以/祭山)¶
傳十一年春王二月景公問於萇𢎞曰今兹諸侯何實¶
吉何實凶對曰蔡凶此蔡侯般弑其君之歳也歳在豕¶
韋(襄三十年般弑其君歳在豕/韋至今十三歲復在豕韋)弗過此矣楚將有之然¶
壅也歳及大梁蔡復楚凶天之道也(楚靈弑立之歳嵗/在大梁到昭公十)¶
(三年歳復在大/梁美惡周必復)楚子在申召蔡靈侯靈侯將往蔡大夫¶
曰王貪而無信唯蔡於感(音/憾)今幣重而言甘誘我也不¶
<pb:KR1e0045_WYG_066-8b>¶
如無往蔡侯不可三月丙申楚子伏甲而饗蔡侯於申¶
醉而執之　夏四月丁巳殺之刑其士七十人公子棄¶
疾帥師圍蔡　秋㑹于厥憗謀救蔡也晉人使狐父請¶
蔡于楚弗許　冬十一月楚子滅蔡用隱大子于岡山¶
(靈侯太子/廬之父)¶
　　　　平公(謚法内外/賔服曰平)¶
　　　　　(名廬靈侯孫隱太子子昭十三年楚平王/求而立之復蔡國至二十年卒在位八年)¶
昭公經十有三年秋蔡侯廬歸于蔡　冬十月葬蔡靈¶
<pb:KR1e0045_WYG_066-9a>¶
公(蔡復而後以/君禮𦵏之)¶
傳十三年秋楚平王(棄/疾)即位封蔡而復之隠太子之子¶
歸于蔡禮也　冬十月𦵏蔡靈公禮也¶
經十有五年夏蔡朝吳出奔鄭¶
傳十五年楚費無極害朝呉之在蔡也欲去之謂其上¶
之人(蔡人在/上位者)曰王唯信呉故處諸蔡二三子莫之如也¶
而在其上不亦難乎夏蔡人逐朝吳朝呉出奔鄭王¶
怒無極曰吳在蔡蔡必速飛去吳所以翦其翼也(以鳥/喻也)¶
<pb:KR1e0045_WYG_066-9b>¶
(言呉在蔡必能使蔡/速强而背楚詳見楚)¶
　　胡安國曰朝吳蔡之忠臣雖不能存蔡而能復蔡¶
　　其從於棄疾者謂蔡滅而棄疾必能封之也棄疾¶
　　以其忠於舊君而信之使居舊國可謂知所信矣¶
　　則曷為出奔費無極害其寵也無極楚之讒人去¶
　　朝吳出蔡侯朱䘮太子建殺連尹奢屏王耳目使¶
　　不聰明讒人為亂可不畏乎¶
經二十年冬十有一月辛夘蔡侯廬卒(無/傳)¶
<pb:KR1e0045_WYG_066-10a>¶
　　　　蔡侯朱¶
　　　　　(名朱平公子昭二十年嗣立明/年改元蔡人出之在位一年)¶
昭公經二十有一年春王三月葬蔡平公冬蔡侯朱出¶
奔楚¶
傳二十一年春三月葬蔡平公太子朱失位位在卑大¶
夫送葬者歸見昭子昭子問蔡故以告昭子嘆曰蔡其¶
亡乎若不亡是君也必不終詩曰不解于位民之攸墍¶
今蔡侯始即位而適卑身將從之(為蔡侯朱/出奔傳)冬十一月¶
<pb:KR1e0045_WYG_066-10b>¶
蔡侯朱出奔楚費無極取貨於東國(隱太子子/平侯廬弟)而謂蔡¶
人曰朱不用命於楚君王將立東國若不先從王欲楚¶
必圍蔡蔡人懼出朱而立東國(詳見/楚)¶
　　　　悼侯(謚法恐懼/徙處曰悼)¶
　　　　　(名東國靈侯孫隱太子子昭二十一年蔡/人出朱而立之明年改元至二十三年卒)¶
　　　　　(在位/二年)¶
昭公經二十有三年夏六月蔡侯東國卒于楚(無/傳)秋七¶
月戊辰吳敗頓胡沈蔡陳許之師于雞父¶
<pb:KR1e0045_WYG_066-11a>¶
　　公說曰朱平公之子也東國平公之弟也先書朱¶
　　出奔楚而後書東國卒于楚則二子必争國朱不¶
　　勝而奔楚爾不書二君之歸入後世不可詳其亦¶
　　朱詐於楚楚拘東國歟不然安得卒於楚也¶
　　　　昭公(諡法容儀/恭美曰昭)¶
　　　　　(名申悼侯弟昭二十三年嗣立明年改元/至哀四年盜弑之在位二十八年案宣十)¶
　　　　　(七年蔡侯申卒是文侯也今昭侯是/其𤣥孫不容與高祖同名未知孰誤)¶
定公傳三年蔡昭侯為兩佩與兩裘以如楚獻一佩一¶
<pb:KR1e0045_WYG_066-11b>¶
裘於昭王昭王服之以享蔡侯蔡侯亦服其一令尹子¶
常欲之弗與三年止之蔡人聞之固請而獻佩于子常¶
蔡侯歸如晉以其子元與其大夫之子為質焉而請伐¶
楚(詳見/楚)¶
經四年春三月公會劉子晉侯宋公蔡侯衛侯陳子鄭¶
伯許男曹伯莒子邾子頓子胡子滕子薛伯杞伯小邾¶
子齊國夏于召陵侵楚　冬十有一月庚午蔡侯以呉¶
子及楚人戰于柏舉楚師敗績¶
<pb:KR1e0045_WYG_066-12a>¶
傳四年春三月合諸侯于召陵謀伐楚也晉荀寅求貨¶
於蔡侯弗得言於范獻子乃辭蔡侯夏蔡滅沈秋楚為¶
沈故圍蔡蔡侯以其子乾與其大夫之子為質於吳冬¶
蔡侯吳子唐侯伐楚十二月庚午二師陳于柏舉(詳見/楚)¶
經五年夏歸粟于蔡¶
傳五年夏歸粟于蔡以周亟矜無資(蔡為楚所國飢/乏故魯歸之粟)¶
哀公經元年春楚子陳侯隨侯許男圍蔡¶
傳元年春楚子圍蔡報柏舉也里而栽廣丈髙倍(廣一/丈髙)¶
<pb:KR1e0045_WYG_066-12b>¶
(二/丈)夫屯晝夜九日如子西之素(子西計壘/九日而成)蔡人男女以¶
辨(各别系/纍出降)使疆于江汝之間而還(楚欲使蔡徙國在江/水之北汝水之南)¶
蔡於是乎請遷于吳(叛楚/就吳)¶
經二年冬十有一月蔡遷于州來蔡殺其大夫公子駟¶
傳二年吳洩庸如蔡納聘而稍納帥師畢入衆知之蔡¶
侯告大夫殺公子駟以說哭而遷墓(將遷與先/君辭故哭)冬蔡遷¶
于州來¶
經三年秋七月蔡人放其大夫公孫獵于吳(無傳/駟黨)¶
<pb:KR1e0045_WYG_066-13a>¶
經四年春王二月庚戍盜殺蔡侯申蔡公孫辰出奔吳¶
夏蔡殺其大夫公孫姓公孫霍(皆弑/君黨)冬十有二月𦵏蔡¶
昭公(無傳亂/是以緩)¶
傳四年春蔡昭侯將如吳諸大夫恐其又遷也承(音懲/楚言)¶
公孫翩逐而射之入於家人而卒以兩矢門之衆莫敢¶
進(翩以矢自/守其門)文之鍇後至曰如牆而進多而殺二人鍇¶
執弓而先翩射之中肘鍇遂殺之故逐公孫辰而殺公¶
孫姓公孫盱(即/霍)¶
<pb:KR1e0045_WYG_066-13b>¶
　　　　成侯(諡法安民/立政曰成)¶
　　　　　(名朔昭公子哀四年嗣立明年改元十年/哀之十四年獲麟經終至哀二十三年卒)¶
　　　　　(在位十/九年)¶
　　　右蔡始終春秋凡十三公書卒者六不書卒者¶
　　　二有故者四成侯卒後春秋經終成侯子聲侯¶
　　　立之四年左氏之傳終矣聲侯十四年卒自聲¶
　　　侯以下二世二十八年而楚滅之¶
論曰荆楚自西周已為中國患宣王盖嘗命將南征矣¶
<pb:KR1e0045_WYG_066-14a>¶
及周東遷僣號稱王慿陵江漢而蔡鄭邇焉桓侯莊公¶
懼而謀之首為鄧之㑹鄭之從違世或不常若蔡則一¶
傳而哀侯啟釁于息以致楚師及莘之敗楚執以歸自¶
是遂折而從楚桓公召陵伐楚之師先侵蔡以形之異¶
時莊公雖從文公踐土之盟而旋就楚求成焉迫近夷¶
俗不能自植甘為之服役迄于般致誘殺之禍世子友¶
蒙歸用之虐終春秋世從楚而受楚禍聖人葢傷之也¶
天下莫大於理莫强於仁義循天理崇信義以自守其¶
<pb:KR1e0045_WYG_066-14b>¶
國家荆楚雖大何畏焉及春秋之季昭侯以裘佩之故¶
為楚執辱請討于晉召陵之㑹政在大夫以貨而辭有¶
愧伯討之義而柏舉之戰遂移於吳則蔡固失矣而中¶
國之伯主兹重可貴也故觀諸侯㑹盟離合之迹而夷¶
夏盛衰之由可考矣觀春秋進退予奪抑揚之㫖而知¶
安中夏討四夷之道矣¶
　¶
　春秋分記卷六十六¶
