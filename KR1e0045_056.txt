# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.607722
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷五十六
<pb:KR1e0045_WYG_056-1a>¶
欽定四庫全書¶
　春秋分記卷五十六　　　宋　程公說　撰¶
　　晉世本第四¶
　　　厲公　　　　　　　悼公¶
　　　　厲公(諡灋殺戮/不辜曰厲)¶
　　　　　(名州蒲按應劭舊君諱議云周穆王名滿/晉厲公名州滿又有王孫滿作州蒲誤考)¶
　　　　　(之杜注亦云或作州滿滿蒲字相近則曰/蒲者非也景公大子成十年嗣立明年改)¶
　　　　　(元至十八年遇/弑在位八年)¶
<pb:KR1e0045_WYG_056-1b>¶
成公經十有一年春王三月晉侯使郤犨來聘己丑及¶
郤犫盟(傳見/魯)¶
傳十一年宋華元善於令尹子重又善於欒武子聞楚¶
人既許晉糴茷成而使歸復命矣冬華元如楚遂如晉¶
合晉楚之成　秦晉為成將㑹于令狐晉侯先至焉秦¶
伯不肯涉河次于王城使史顆盟晉侯于河東晉郤犫¶
盟秦伯于河西范文子曰是盟也何益齊盟所以質信¶
也㑹所信之始也始之不從其可質乎秦伯歸而背晉¶
<pb:KR1e0045_WYG_056-2a>¶
成(為十三年/伐秦傳)¶
經十有二年夏公㑹晉侯衛侯于𤨏澤　秋晉人敗狄¶
于交剛(傳見/狄)¶
傳十二年春宋華元克合晉楚之成(終前/年事)　夏五月晉¶
士燮㑹楚公子罷許偃(二子楚/大夫)癸亥盟于宋西門之外¶
曰凢晉楚無相加戎好惡同之同恤菑危備救凶患若¶
有害楚則晉伐之在晉楚亦如之交贄往來道路無壅¶
(放勇/切)謀其不協而討不庭有渝此盟明神殛之俾(使/也)隊¶
<pb:KR1e0045_WYG_056-2b>¶
其師無克胙國鄭伯如晉聽成㑹于𤨏澤成故也狄人¶
間宋之盟以侵晉　秋晉人敗狄于交剛晉郤至如楚¶
聘且涖盟楚子享之子反相為地室而縣焉(縣鐘/鼔也)郤至¶
將登金奏作於下驚而走出子反曰日云莫矣寡君須¶
矣吾子其入也賔曰君不忘先君之好施及下臣貺之¶
以大禮重之以備樂如天之福兩君相見何以代此下¶
臣不敢(言此兩君/相見之禮)子反曰如天之福兩君相見無亦唯¶
是一矢以相加遺焉用樂寡君須矣吾子其入也賔曰¶
<pb:KR1e0045_WYG_056-3a>¶
若讓之以一矢禍之大者其何福之為世之治也諸侯¶
間於天子之事則相朝也於是乎有享宴之禮享以訓¶
恭儉宴以示慈惠恭儉以行禮而慈惠以布政政以禮¶
成民是以息百官承事朝而不夕此公侯之所以扞城¶
其民也故詩曰赳赳武夫公侯干城及其亂也諸侯貪¶
冒侵欲不忌争尋常以盡其民略其武夫以為己腹心¶
股肱爪牙故詩曰赳赳武夫公侯腹心(兎/置)天下有道則¶
公侯能為民干城而制其腹心亂則反之今吾子之言¶
<pb:KR1e0045_WYG_056-3b>¶
亂之道也不可以為灋然吾子主也至敢不從遂入卒¶
事歸以語范文子文子曰無禮必食言吾死無日矣夫¶
　冬楚公子罷如晉聘且涖盟十二月晉侯及楚公子¶
罷盟于赤棘¶
經十有三年春晉侯使郤錡來乞師三月公如京師夏¶
五月公自京師遂㑹晉侯齊侯宋公衛侯鄭伯曹伯邾¶
人滕人伐秦¶
傳十三年春晉侯使郤錡來乞師將事不敬孟獻子曰¶
<pb:KR1e0045_WYG_056-4a>¶
郤氏其亡乎禮身之幹也敬身之基也郤子無基且先¶
君之嗣卿也受命以求師將社稷是衛而惰弃君命也¶
不亡何為(為七年晉/殺郤錡傳)　三月公如京師宣伯欲賜(欲王/賜已)¶
請先使王以行人之禮禮焉孟獻子從王以為介而重¶
賄之公及諸侯朝王遂從劉康公成肅公㑹晉侯伐秦¶
　夏四月戊午晉侯使吕相絶秦曰昔逮我獻公及穆¶
公(晉獻公/秦穆公)相好戮力同心申之以盟誓重之以昏姻(穆/公)¶
(夫人獻/公之女)天禍晉國文公如齊惠公如秦無禄獻公即世¶
<pb:KR1e0045_WYG_056-4b>¶
穆公不忘舊徳俾我惠公用能奉祀于晉(僖十年秦/納惠公)又¶
不能成大勲而為韓之師(僖十/五年)亦悔于厥心用集我文¶
公是穆之成也文公躬擐(音/患)甲胄跋履山川踰越險阻¶
征東之諸侯虞夏商周之𦙍而朝諸秦則亦既報舊徳¶
矣鄭人怒君之疆埸我文公帥諸侯及秦圍鄭(晉自以/鄭貳於)¶
(楚故圍之鄭非侵秦也/晉以誣秦在僖三十年)秦大夫不詢于我寡君擅及鄭¶
盟諸侯疾之將致命于秦文公恐懼綏静諸侯秦師克¶
還無害則是我有大造于西也無祿文公即世穆為不¶
<pb:KR1e0045_WYG_056-5a>¶
弔蔑死我君(新注謂輕蔑文公/以為死無知矣)寡(弱/也)我襄公迭我殽地¶
奸絶我好伐我保城殄滅我費滑散離我兄弟撓亂我¶
同盟傾覆我國家我襄公未忘君之舊勲而懼社稷之¶
隕是以有殽之師(僖三十/三年)猶願赦罪于穆公穆公弗聽¶
而即楚謀我天誘其𠂻成王隕命(秦使鬭克歸楚求成/事見文十四年文元)¶
(年楚殺/成王)穆公是以不克逞志于我穆襄即世康靈即位¶
康公我之自出(晉外/甥)又欲闕翦我公室傾覆我社稷帥¶
我蝥賊以來蕩揺我邉疆我是以有令狐之役(文七/年)康¶
<pb:KR1e0045_WYG_056-5b>¶
猶不悛入我河曲伐我涑川俘我王官翦我羈馬我是¶
以有河曲之戰(文十/二年)東道之不通則是康公絶我好也¶
及君之嗣也(秦/桓)我君景公引領西望曰庶撫我乎君亦¶
不惠稱盟(稱尺/證反)利吾有狄難(晉滅/路氏)入我河縣焚我箕郜¶
(古報/反)芟夷我農功䖍劉我邊陲我是以有輔氏之聚(宣/十)¶
(五/年)君亦悔禍之延而欲徼福于先君獻穆使伯車來命¶
我景公曰吾與女同好弃惡復脩舊徳以追念前勲言¶
誓未就景公即世我寡君是以有令狐之㑹(十一/年)君又¶
<pb:KR1e0045_WYG_056-6a>¶
不祥背弃盟誓白狄及君同州君之仇讎而我昏姻也¶
君來賜命曰吾與女伐狄寡君不敢顧昏姻畏君之威¶
而受命于吏君有二心於狄曰晉將伐女狄應且憎(言/狄)¶
(雖應荅秦而心/實憎秦無信)是用告我楚人惡君之二三其徳也亦¶
來告我曰秦背令狐之盟而來求盟于我昭告昊天上¶
帝秦三公(穆康/共)楚三王(成穆/莊)曰余雖與晉出入余唯利¶
是視不穀惡其無成徳是用宣之以懲不壹諸侯備聞¶
此言斯是用痛心疾首暱就寡人寡人帥以聽命唯好¶
<pb:KR1e0045_WYG_056-6b>¶
是求君若惠顧諸侯矜哀寡人而賜之盟則寡人之願¶
也其承寜諸侯以退(承君意以/寜静諸侯)豈敢徼亂君若不施大¶
惠寡人不佞其不能以諸侯退矣敢盡布之執事俾執¶
事實圖利之　秦桓公既與晉厲公為令狐之盟而又¶
召狄與楚欲道以伐晉諸侯是以睦於晉晉欒書將中¶
軍荀庚佐之士燮将上軍郤錡佐之韓厥將下軍荀罃佐¶
之趙旃將新軍郤至佐之郤毅御戎欒鍼為右孟獻子曰¶
晉帥乘和師必有大功五月丁亥晉師以諸侯之師及¶
<pb:KR1e0045_WYG_056-7a>¶
秦師戰于麻隧秦師敗績獲秦成差及不更女父(不更/秦爵)¶
曹宣公卒于師師遂濟涇及侯麗而還迓晉侯于新楚¶
成肅公卒于瑕¶
傳十四年夏晉侯使郤犫送孫林父衛侯饗苦成叔(郤/犫)¶
寗惠子相苦成叔傲寗子曰苦成家其亡乎古之為享¶
食也(音/嗣)以觀威儀省禍福也故詩曰兕觵其觩㫖酒思¶
柔彼交匪傲萬福來求(桑/扈)今夫子傲取禍之道也(為十/七年)¶
(郤氏/亡傳)¶
<pb:KR1e0045_WYG_056-7b>¶
經十有五年春三月癸丑公㑹晉侯衛侯鄭伯曹伯宋¶
世子成齊國佐邾人同盟于戚晉侯執曹伯歸于京師¶
　冬十有一月叔孫僑如㑹晉士燮齊髙無咎宋華元¶
衛孫林父鄭公子鰌邾人㑹呉于鍾離¶
傳十五年夏六月楚將北師子囊曰新與晉盟而背之¶
無乃不可乎子反曰敵利則進何盟之有楚子侵鄭遂¶
侵衛欒武子欲報楚韓獻子曰無庸使重其罪民將叛¶
之無民孰戰　冬晉三郤害伯宗譛而殺之及欒弗忌¶
<pb:KR1e0045_WYG_056-8a>¶
伯州犂奔楚(伯宗/子)韓獻子曰郤氏其不免乎善人天地¶
之紀也而驟絶之不亡何待　初伯宗毎朝其妻必戒¶
之曰盜憎主人民惡其上子好直言必及於難十一月¶
㑹吳于鍾離始通呉也¶
經十有六年夏六月晉侯使欒黶來乞師甲午晦晉侯¶
及楚子鄭伯戰于鄢陵楚子鄭師敗績　秋公㑹晉侯¶
齊侯衛侯宋華元邾人于沙隨不見公公至自㑹公㑹¶
尹子晉侯齊國佐邾人伐鄭九月晉人執季孫行父舍¶
<pb:KR1e0045_WYG_056-8b>¶
之于苕丘¶
傳十六年春楚子求成于鄭鄭叛晉子駟從楚子盟于¶
武城(為晉伐/鄭起)　夏四月衛侯伐鄭至于鳴鴈為晉故也¶
晉侯將伐鄭范文子曰若逞吾願諸侯皆叛晉可以逞¶
(晉厲無道三郤驕故欲使/諸侯叛冀其懼而修徳)若唯鄭叛晉國之憂可立侯¶
也欒武子曰不可以當吾世而失諸侯必伐鄭乃興師¶
欒書將中軍士燮佐之郤錡將上軍荀偃佐之韓厥將¶
下軍郤至佐新軍荀罃居守郤犫如衛遂如齊皆乞¶
<pb:KR1e0045_WYG_056-9a>¶
師焉欒黶來乞師孟獻子曰有勝矣戊寅晉師起鄭人¶
聞有晉師使告于楚姚句耳與往楚子救鄭司馬將中¶
軍(子/反)令尹將左(子/重)右尹子辛將右(壬/夫)五月晉師濟河聞¶
楚師將至范文子欲反曰我偽逃楚可以紓憂夫合諸¶
侯非吾所能也以遺能者我若羣臣輯睦以事君多矣¶
武子曰不可六月晉楚遇於鄢陵范文子不欲戰郤¶
至曰韓之戰惠公不振旅(僖十/五年)箕之役先軫不反命(死/於)¶
(狄僖三/十三年)邲之師荀伯不復從(荀林父奔走不復/故道在宣十二年)皆晉之¶
<pb:KR1e0045_WYG_056-9b>¶
恥也子亦見先君之事矣(見先君成/敗之事)今我辟楚又益恥¶
也文子曰吾先君之亟戰也有故秦狄齊楚皆彊不盡¶
力子孫將弱今三疆服矣(齊秦/狄)敵楚而已唯聖人能外¶
内無患自非聖人外寜必有内憂盍釋楚以為外懼乎¶
甲午晦楚晨壓晉軍而陳(音陣/下同)軍吏患之范匄趨進曰¶
塞井夷竈陳於軍中而踈行首晉楚唯天所授何患馬¶
文子執戈逐之曰國之存亡天也童子何知焉欒書曰¶
楚師輕窕固壘而待之三日必退退而擊之必獲勝焉¶
<pb:KR1e0045_WYG_056-10a>¶
郤至曰楚有六間不可失也其二卿相惡(子重/子反)王卒以¶
舊鄭陳而不整蠻軍而不陳陳不違晦(晦月終隂之盡/故兵家以為忌)¶
在陳而嚻合而加嚻各顧其後莫有鬬心舊不必良以¶
犯天忌我必克之楚子登巢車以望晉軍子重使大¶
宰伯州犂侍于王後(州犂晉伯宗/子前年奔楚)王曰騁而左右何也¶
曰召軍吏也皆聚於中軍矣曰合謀也張幕矣曰䖍卜¶
於先君也徹幕矣曰將發命也甚嚻且塵上矣曰將塞¶
井夷竈而為行也皆乘矣左右執兵而下矣曰聽誓也¶
<pb:KR1e0045_WYG_056-10b>¶
戰乎曰未可知也乘而左右皆下矣曰戰禱也伯州犂¶
以公卒告王(公晉/侯)苗賁皇在晉侯之側亦以王卒告(賁/皇)¶
(楚鬬椒子宣/四年奔晉)皆曰國士在且厚不可當也(晉侯左右皆/以伯州犂在)¶
(楚知晉之情且謂/楚衆多故憚合戰)苗賁皇言於晉侯曰楚之良在其中¶
軍王族而已請分良以擊其左右而三軍萃於王卒必¶
大敗之公筮之史曰吉其卦遇復䷁(震下坤上/復無變)曰南國¶
䠞射其元王中厥目國䠞王傷不敗何待公從之有淖¶
於前乃皆左右相違於淖歩毅御晉厲公欒鍼為右彭¶
<pb:KR1e0045_WYG_056-11a>¶
名御楚共主潘黨為右石首御鄭成公唐苟為右欒范¶
以其族夾公行陷於淖欒書將載晉侯鍼曰書退國有¶
大任(元/帥)焉得專之(君前故子/名其父)且侵官冒也失官慢也離¶
局姦也有三罪焉不可犯也乃掀公以出於淖　癸已¶
潘尫之黨與飬由基蹲甲而射之徹七札焉(黨潘應/之子)以¶
示王曰君有二臣如此何憂於戰王怒曰犬辱國詰朝¶
爾射死藝(言以射自多/必以是藝死)吕錡夢射月中之退入於泥占¶
之曰姬姓日也異姓月也必楚王也射而中之退入於¶
<pb:KR1e0045_WYG_056-11b>¶
泥亦必死矣(錡退入泥/亦死象)及戰射共王中目王召飬由基¶
與之兩矢使射吕錡中項伏弢(弓衣/音叨)以一矢復命郤至¶
三遇楚子之卒見楚子必下免胄而趨風(疾如/風)楚子使¶
工尹襄問之以弓(問遺/也)曰方事之殷也有韎(音/妹)韋之跗¶
注君子也(韎赤色跗注戌服/若袴而屬於跗)識見不穀而趨無乃傷乎¶
郤至見客免胄承命曰君之外臣至從寡君之戎事以¶
君之靈間蒙甲胄不敢拜命敢告不寜君命之辱為事¶
之故敢肅使者三肅使者而退晉韓厥從鄭伯(從遂/也)¶
<pb:KR1e0045_WYG_056-12a>¶
其御杜溷羅曰速從之其御屢顧不在馬可及也韓厥¶
曰不可以再辱國君乃止(二年鞌戰/辱齊侯)郤至從鄭伯其右¶
茀翰胡曰諜輅(五嫁/反)之余從之乗而俘以下(欲遣輕兵/單進以距)¶
(鄭伯車前而自後/登其車以執之)郤至曰傷國君有刑亦止石首曰衛¶
懿公唯不去其旗是以敗於熒乃内旌於弢中唐苟謂¶
石首曰子在君側敗者壹大我不如子子以君免我請¶
止乃死(石首為御當御君以退/唐苟為車右當死戰)楚師薄於險叔山冉謂¶
飬由基曰雖君有命為國故子必射乃射再發盡殪叔¶
<pb:KR1e0045_WYG_056-12b>¶
山冉搏人以投中車折軾晉師乃止囚楚公子茷(為郤/至兄)¶
(譛張/本)欒鍼見子重之旌請曰楚人謂夫旌子重之麾也¶
彼其子重也日臣之使於楚也子重問晉國之勇臣對¶
曰好以衆整曰又何如(又問/其餘)臣對曰好以暇今兩國治¶
戎行人不使不可謂整臨事而食言不可謂暇請攝飲¶
焉公許之使行人執榼承飲造于子重曰寡君乏使使¶
鍼御持矛是以不得犒從者使某攝飲子重曰夫子甞¶
與吾言於楚必是故也不亦識乎受而飲之免使者而¶
<pb:KR1e0045_WYG_056-13a>¶
復皷旦而戰見星未已子反命軍吏察夷傷補卒乗繕¶
甲兵展車馬雞鳴而食唯命是聽晉人患之苗賁皇徇¶
曰蒐乗補卒秣馬利兵脩陳固列蓐食申禱明日復¶
戰乃逸楚囚王聞之召子反謀榖陽豎獻飲於子反子¶
反醉而不能見王曰天敗楚也夫余不可以待乃宵遁¶
晉入楚軍三日穀(食楚粟三日/此用城濮例)范文子立於戎馬之前¶
曰君幼諸臣不佞何以及此君其戒之(戒勿/驕)周書曰惟¶
命不于常有德之謂楚師還及瑕子反曰側亡君師¶
<pb:KR1e0045_WYG_056-13b>¶
敢忘其死王使止之弗及而卒戰之日齊國佐髙無咎¶
至于師衛侯出于衛公出于壞隤(魯/邑)秋㑹于沙隨謀伐¶
鄭也(鄭猶/未服)宣伯使告郤犫曰魯侯待于壊隤以待勝者¶
(觀晉楚/之勝負)晉侯不見公　七月公㑹尹武公及諸侯伐鄭¶
諸侯之師次于鄭西我師次于督揚不敢過鄭子叔聲¶
伯使叔孫豹請逆于晉師為食於鄭郊師逆以至聲伯¶
四日不食以待之食(音/似)使者而後食諸侯遷于制田知¶
武子(荀/罃)佐下軍以諸侯之師侵陳至于鳴鹿遂侵蔡未¶
<pb:KR1e0045_WYG_056-14a>¶
反諸侯遷于潁上戊午鄭子罕宵軍之宋齊衛皆失軍¶
宣伯使告郤犫曰魯之有季孟猶晉之有欒范也政令¶
於是乎成今其謀曰晉政多門不可從也寜事齊楚有¶
亡而已蔑從晉矣若欲得志於魯請止行父而殺之我¶
斃蔑也(蔑孟/獻子)而事晉蔑有貳矣九月晉人執季文子于¶
苕丘公還待于鄆使子叔聲伯請季孫于晉乃許魯平¶
赦季孫冬十二月季孫及郤犫盟于扈　晉侯使郤至¶
獻楚捷于周與單襄公語驟稱其伐單子語諸大夫曰¶
<pb:KR1e0045_WYG_056-14b>¶
溫季其亡乎(郤/至)位於七人之下(佐新軍/位在八)而求掩其上怨¶
之所聚亂之本也多怨而階亂何以在位夏書曰怨豈¶
在明不見是圖將慎其細也今而明之其可乎¶
經十有七年夏公㑹尹子單子晉侯齊侯宋公衛侯曹¶
伯邾人伐鄭　六月乙酉同盟于柯陵秋九月晉侯使¶
荀罃來乞師冬公㑹單子晉侯宋公衛侯曹伯齊人邾¶
人伐鄭十有二月晉殺其大夫郤錡郤犫郤至¶
傳十七年春王正月鄭子駟侵晉虚滑公㑹尹武公單¶
<pb:KR1e0045_WYG_056-15a>¶
襄公及諸侯伐鄭范文子反自鄢陵使祝宗祈死曰君¶
驕侈而克敵是天益其疾也難將作矣愛我者唯祝我¶
使我速死無及於難范氏之福也六月戊辰士燮卒¶
　　吕祖謙曰鄢陵之戰晉直楚曲勝敗之勢顯然易¶
　　見然楚敗之後君臣戒懼終始得全厲公一勝之¶
　　後殺三郤又欲殺欒書中行偃君臣相賊范文子¶
　　雖見之明憂之深終不能救厲公之驕至使祝宗¶
　　祈死但以不見禍為幸使其加之講學必將見幾¶
<pb:KR1e0045_WYG_056-15b>¶
　　而作或出或處亦不至於徒欲速死而已¶
乙酉同盟于柯陵尋戚之盟也冬諸侯伐鄭楚公子申¶
救鄭厲公侈多外嬖(愛幸/大夫)反自鄢陵欲盡去羣大夫而¶
立其左右胥童(克之/子)以胥克之廢也怨郤氏而嬖於厲¶
公郤錡奪夷陽五田五亦嬖於厲公郤犫與長魚矯爭¶
田執而梏之與其父母妻子同一轅既矯亦嬖於厲公¶
欒書怨郤至以其不從已而敗楚師也欲廢之(鄢陵戰/欒書欲)¶
(固壘郤至言楚/有六間以取勝)使楚公子茷告公曰此戰也郤至實召¶
<pb:KR1e0045_WYG_056-16a>¶
寡君(鄢陵戰晉囚/公子茷以歸)以東師之未至也(齊魯衛/之師)與軍帥之¶
不具也曰此必敗吾因奉孫周以事君(周晉襄曾孫/悼公君楚王)公¶
告欒書書曰其有焉不然豈其死之不恤而受敵使乎¶
(謂鄢陵戰時楚/子問郤至以弓)君盍嘗使諸周而察之郤至聘于周欒¶
書使孫周見之公使覘之信遂怨郤至　十二月厲公¶
田與婦人先殺而飲酒後使大夫殺(厲公無道先婦/人而後卿佐)郤¶
至奉豕寺人孟張奪之郤至射而殺之公曰季子(郤/至)欺¶
余厲公欲作難胥童曰必先三郤族大多怨去大族不¶
<pb:KR1e0045_WYG_056-16b>¶
偪敵多怨有庸公曰然郤氏聞之郤錡欲攻公曰雖死¶
君必危郤至曰人所以立信知勇也信不叛君知不害¶
民勇不作亂失兹三者其誰與我死而多怨將安用之¶
君實有臣而殺之其謂君何我之有罪吾死後矣若殺¶
不辜將失其民欲安得乎待命而已受君之禄是以聚¶
黨有黨而爭命罪孰大焉(傳言郤至/無反心)壬午胥童夷羊五¶
帥甲八百將攻郤氏(八百/人)長魚矯請無用衆公使清沸¶
魋助之(亦嬖/人)抽戈結衽而偽訟者三郤將謀於榭(講武/堂)¶
<pb:KR1e0045_WYG_056-17a>¶
矯以戈殺駒伯(郤/錡)苦成叔(郤/犨)於其位温季曰逃威也遂¶
趨矯及諸其車以戈殺之皆尸諸朝胥童以甲刼欒書中¶
行偃於朝矯曰不殺二子憂必及君公曰一朝而尸三卿¶
余不忍益也對曰人將忍君臣聞亂在外為姦在内為¶
軌御姦以徳御軌以刑不施而殺不可謂徳臣偪而不¶
討不可謂刑徳刑不立姦軌並至臣請行遂出奔狄公¶
使辭於二子(辭謝書/與偃)曰寡人有討於郤氏郤氏既伏其¶
辜矣大夫無辱其復職位(胥童刼而執/之故云辱)皆再拜稽首曰¶
<pb:KR1e0045_WYG_056-17b>¶
君討有罪而免臣於死君之惠也二臣雖死敢忘君徳¶
乃皆歸公使胥童為卿公遊于匠麗氏(嬖大/夫家)欒書中行¶
偃遂執公焉召士匄士匄辭召韓厥韓厥辭曰昔吾畜¶
於趙氏孟姬之讒吾能違兵古人有言曰殺老牛莫之¶
敢尸而况君乎二三子不能事君焉用厥也閏月乙¶
夘晦欒書中行偃殺胥童民不與郤氏胥童道君為亂¶
故皆書曰晉殺其大夫¶
經十有八年春王正月晉殺其大夫胥童(傳在/前年)庚申晉¶
<pb:KR1e0045_WYG_056-18a>¶
弑其君州蒲(一作州滿/見上注)公如晉夏晉侯使士匄來聘冬¶
晉侯使士魴來乞師十有二月仲孫蔑㑹晉侯宋公衛¶
侯邾子齊崔杼同盟于虚朾¶
傳十八年春王正月庚申晉欒書中行偃使程滑弑厲¶
公葬之于翼東門之外以車一乗(諸侯葬車七乗/言不以君禮葬)使荀¶
罃士魴逆周子于京師而立之生十四年矣大夫逆于¶
清原周子曰孤始願不及此雖及此豈非天乎抑人之¶
求君使出命也立而不從將安用君二三子用我今日¶
<pb:KR1e0045_WYG_056-18b>¶
否亦今日共而從君神之所福也對曰羣臣之願也敢¶
不唯命是聽庚午盟而入館于伯子同氏辛巳朝于武¶
宫逐不臣者七人(夷羊五/之屬)周子有兄而無慧不能辨菽¶
麥故不可立二月乙酉朔晉悼公即位于朝始命百官¶
(朝廟五日而即位厲公弑/絶故悼公不以嗣子居喪)施舍已責逮鰥寡振廢滯匡¶
乏困救災患禁淫慝薄賦斂宥罪戾節器用時用民欲¶
無犯時使魏相士魴魏頡趙武為卿荀家荀㑹欒黶韓¶
無忌為公族大夫使訓卿之子弟共儉孝弟使士渥濁¶
<pb:KR1e0045_WYG_056-19a>¶
為大傅使脩范武子之法(武子為景/公大傅)右行辛為司空使¶
脩士蒍之法(士蒍獻/公司空)弁紏御戎校正屬焉使訓諸御知¶
義荀賔為右司士屬焉使訓勇力之士時使卿無共御¶
立軍尉以攝之祁奚為中軍尉羊舌職佐之魏絳為司¶
馬(魏犫/子)張老為候奄鐸遏寇為上軍尉籍偃為之司馬¶
使訓卒乗親以聽命程鄭為乘馬御六騶屬焉使訓羣¶
騶知禮凡六官之長皆民譽也舉不失職官不易方爵¶
不踰徳師不陵正旅不偪師民無謗言所以復霸也(此/以)¶
<pb:KR1e0045_WYG_056-19b>¶
(上通言悼公所行未/必皆在即位之年)公如晉朝嗣君也夏六月晉范宣¶
子來聘且拜朝也君子謂晉於是乎有禮　秋杞伯朝¶
于晉而請為昏冬十一月楚子重救彭城伐宋宋華元¶
如晉告急韓獻子為政曰欲求得人必先勤之(勤恤/其急)成¶
霸安疆自宋始矣晉侯師于台谷以救宋楚師還士魴¶
來乞師十二月㑹于虚朾謀救宋也¶
　　　　悼公(諡灋中身/早夭曰悼)¶
　　　　　(名周大父捷菑襄公少子不得立號耳叔/生惠伯談談生悼公成十八年迎於周立)¶
<pb:KR1e0045_WYG_056-20a>¶
　　　　　(之明年改元至襄十/五年卒在位十五年)¶
襄公經元年春王正月仲孫蔑㑹晉欒黶宋華元衛寗¶
殖曹人莒人邾人滕人薛人圍宋彭城(傳見/宋)夏晉韓厥¶
帥師伐鄭仲孫蔑㑹齊崔杼曹人邾人杞人次于鄫(傳見/鄭)¶
經二年夏六月晉師宋師衛寗殖侵鄭秋七月仲孫蔑¶
㑹晉荀罃宋華元衛孫林父曹人邾人于戚冬仲孫蔑¶
㑹晉荀罃齊崔杼宋華元衛孫林父曹人邾人膝人薛¶
人小邾人于戚遂城虎牢¶
<pb:KR1e0045_WYG_056-20b>¶
傳二年秋七月鄭伯腀卒(成/公)晉師侵鄭㑹于戚謀鄭故¶
也(鄭乆叛晉/謀討之)孟獻子曰請城虎牢以偪鄭(虎牢舊鄭/邑今屬晉)知¶
武子曰善鄫之㑹吾子聞崔子之言今不來矣(元年孟/獻子與)¶
(齊崔杼次于鄫崔/杼有不服晉之言)滕薛小邾之不至皆齊故也(三國齊/之屬)¶
寡君之憂不唯鄭(憂齊/叛)罃將復於寡君而請於齊得請¶
而告吾子之功也若不得請事將在齊吾子之請諸侯¶
之福也豈唯寡君頼之　冬復㑹于戚齊崔武子及膝¶
薛小邾之大夫皆㑹知武子之言故也遂城虎牢鄭人¶
<pb:KR1e0045_WYG_056-21a>¶
乃成¶
經三年夏四月公及晉侯盟于長樗六月公㑹單子晉¶
侯宋公衛侯鄭伯莒子邾子齊世子光已未同盟于雞¶
澤陳侯使袁僑如㑹戊寅叔孫豹及諸侯之大夫及陳¶
袁僑盟(戊寅七月十三/日據傳盟在秋)冬晉荀罃帥師伐許¶
傳三年夏晉為鄭服故且欲脩呉好將合諸侯使士匄¶
告于齊曰寡君使匄以歳之不易不虞之不戒寡君願¶
與一二兄弟相見以謀不協請君臨之使匄乞盟齊侯¶
<pb:KR1e0045_WYG_056-21b>¶
欲勿許而難為不協乃盟於耏外祁奚請老(致/仕)晉侯問¶
嗣焉(續其/職者)稱解狐其讎也將立之而卒(狐/卒)又問焉對曰¶
午也可(奚/子)於是羊舌職死矣晉侯曰孰可以代之對曰¶
赤也可(職子/伯華)於是使祁午為中軍尉羊舌赤佐之(各代/其父)¶
君子謂祁奚於是能舉善矣稱其讎不為諂立其子不¶
為比舉其偏不為黨商書曰無偏無黨王道蕩蕩其祁¶
奚之謂矣解狐得舉(未得位故/曰得舉)祁午得位伯華得官建¶
一官(軍/尉)而三物成能舉善也夫唯善故能舉其類詩云¶
<pb:KR1e0045_WYG_056-22a>¶
唯其有之是以似之(裳裳/者華)祁奚有焉¶
　　劉安世曰祁奚外舉其讎内舉其子是也而謂之請¶
　　老非也晉悼公之三年乃魯襄公之三年祁奚請老¶
　　而舉解狐又舉祁午後十八年晉平公之七年乃魯¶
　　襄公二十二年晉討欒氏之難囚叔向叔向曰救我¶
　　者必祁大夫外舉不弃讎内舉不失親其獨遺我乎¶
　　於是祁奚老矣聞之見宣子而免之以七十請老至¶
　　此年幾九十矣雖不足怪然不若史記所載按晉世¶
<pb:KR1e0045_WYG_056-22b>¶
　　家悼公之三年晉㑹諸侯公問羣臣之可用者祁¶
　　奚舉解狐又舉祁午據此則是時祁奚未必七十而請¶
　　老也但舉羣臣之中可用者耳當以世家為正¶
六月公㑹單頃公及諸侯己未同盟于雞澤晉侯使荀¶
㑹逆呉子于淮上呉子不至　陳成公使袁僑如㑹求¶
成晉侯使和組父告于諸侯(告陳/服)秋叔孫豹及諸侯之¶
大夫及陳袁僑盟陳請服也　晉侯之弟楊干亂行於¶
曲梁(行陳次/戸郎切)魏絳戮其僕晉侯怒謂羊舌赤曰合諸侯¶
<pb:KR1e0045_WYG_056-23a>¶
以為榮也揚干為戮何辱如之必殺魏絳無失也對曰¶
絳無貳志事君不辟難有罪不逃刑其將來辭何辱命¶
焉言終魏絳至授僕人書將伏劒士魴張老止之公讀¶
其書曰日君乏使使臣斯(此/也)司馬臣聞師衆以順為武¶
軍事有死無犯為敬君合諸侯臣敢不敬君師不武執¶
事不敬罪莫大焉臣懼其死以及揚干無所逃罪不能¶
致訓至於用鉞臣之罪重敢有不從以怒君心請歸死¶
於司寇公跣而出曰寡人之言親愛也吾子之討軍禮¶
<pb:KR1e0045_WYG_056-23b>¶
也寡人有弟弗能教訓使干大命寡人之過也子無重¶
寡人之過敢以為請晉侯以魏絳為能以刑佐民矣反¶
役與之禮食使佐新軍張老為中軍司馬士富為候奄¶
　許靈公事楚不會于雞澤冬知武子伐許¶
傳四年冬無終子(山戎/國名)嘉父使孟樂如晉因魏莊子納¶
虎豹之皮以請和諸戎(欲戎與/晉和)晉侯曰戎狄無親而貪¶
不如伐之魏絳曰諸侯新服陳新來和將觀於我我徳¶
則睦否則攜貳勞師於戎而楚伐陳必弗能救是弃陳¶
<pb:KR1e0045_WYG_056-24a>¶
也諸華必叛戎禽獸也獲戎失華無乃不可乎夏訓有¶
之曰有窮后羿公曰后羿何如(恠其言不/次故問之)對曰昔有夏¶
之方衰也后羿自鉏遷于窮石因夏民以代夏政恃其¶
射也不脩民事而淫于原獸弃武羅伯因熊髠尨圉(四/子)¶
(皆羿/賢臣)而用寒浞寒浞伯明氏之讒子弟也伯明后寒弃¶
之夷羿収之(夷/氏)信而使之以為已相浞行媚于内(宫/人)而¶
施賂于外愚弄其民而虞羿于田樹之詐慝以取其國¶
家外内咸服羿猶不悛將歸自田家衆殺而亨之以食¶
<pb:KR1e0045_WYG_056-24b>¶
其子(食羿/子)其子不忍食諸死于窮門靡奔有鬲氏浞因¶
羿室(就其/妃妾)生澆及豷恃其讒慝詐偽而不徳于民使澆¶
用師滅斟灌及斟尋氏處澆于過處豷于戈靡自有鬲¶
氏收二國之燼以滅浞而立少康少康滅澆于過后杼¶
滅豷于戈有窮由是遂亡失人故也昔周辛甲之為¶
大史也命百官官箴王闕於虞人之箴曰芒芒禹迹畫¶
為九州經啓九道民有寢廟獸有茂草各有攸家(一本/攸處)¶
徳用不擾在帝夷羿冒于原獸忘其國恤而思其麀牡¶
<pb:KR1e0045_WYG_056-25a>¶
武不可重用不恢于夏家獸臣司原敢告僕夫虞箴如¶
是可不懲乎於是晉侯好田故魏絳及之公曰然則莫¶
如和戎乎對曰和戎有五利焉戎狄荐居貴貨易土(易/輕)¶
(也以/䜴反)土可賈焉一也邊鄙不聳民狎其野穡人成功二¶
也戎狄事晉四鄰振動諸侯威懷三也以徳綏戎師徒¶
不勤甲兵不頓四也鑒于后羿而用徳度逺至邇安五¶
也君其圖之公說使魏絳盟諸戎脩民事田以時¶
經五年秋公㑹晉侯宋公陳侯衛侯鄭伯曹伯莒子邾¶
<pb:KR1e0045_WYG_056-25b>¶
子滕子薛伯齊世子光吳人鄫人于戚冬戍陳楚公子¶
貞帥師伐陳公㑹晉侯宋公衛侯鄭伯曹伯齊世子光¶
救陳(傳見陳/及吳)¶
傳六年冬晉人以鄫故來討曰何故亡鄫¶
經七年冬十有二月公㑹晉侯宋公陳侯衞侯曹伯莒¶
子邾子于鄬陳侯逃歸¶
傳七年冬十月晉韓獻子告老公族穆子(厥長子/無忌)有廢¶
疾將立之(代厥/為卿)辭曰詩曰豈不夙夜謂行多露(行/露)又曰¶
<pb:KR1e0045_WYG_056-26a>¶
弗躬弗親庶民弗信(節南/山)無忌不才讓其可乎請立起¶
也(無忌弟/宣子)與田蘇游而曰好仁(田蘓晉賢人/言起好仁)詩曰靖共¶
爾位好是正直神之聽之介爾景福(小/明)恤民為徳正直¶
為正正曲為直參和為仁如是則神聽之介福降之立¶
之不亦可乎庚戌使宣子朝遂老(韓厥/致仕)晉侯謂韓無忌¶
仁使掌公族大夫楚圍陳㑹于鄬以救之陳侯逃歸¶
經八年春王正月公如晉夏季孫宿㑹晉侯鄭伯齊人¶
宋人衛人邾人于邢丘¶
<pb:KR1e0045_WYG_056-26b>¶
傳八年春公如晉朝且聽朝聘之數　夏五月甲辰㑹¶
于邢丘以命朝聘之數使諸侯之大夫聽命季孫宿齊¶
髙厚宋向戍衛寗殖邾大夫㑹之大夫不書尊晉侯也¶
冬鄭及楚平范宣子聘魯告將用師于鄭公享之宣子¶
賦摽有梅(欲魯及時共討鄭/取其汲汲相赴)季武子曰誰敢哉(誰敢/不從)今¶
譬於草木寡君在君君之臭味也(言同/類)歡以承命何時¶
之有(遲速/無時)武子賦角弓(兄弟昏姻/無相逺矣)賔將出武子賦彤弓¶
(欲使晉君繼文/之棠復受彤弓)宣子曰城濮之役我先君文公獻功于¶
<pb:KR1e0045_WYG_056-27a>¶
衡雍受彤弓于襄王以為子孫藏匄也先君守官之嗣¶
也敢不承命君子以為知禮¶
經九年冬公㑹晉侯宋公衛侯曹伯莒子邾子滕子薛¶
伯杞伯小邾子齊世子光伐鄭十有二月己亥同盟于¶
戲¶
傳九年夏秦景公使士雃乞師于楚將以伐晉楚子許¶
之子囊曰不可當今吾不能與晉爭晉君類能而使之舉¶
不失選官不易方其卿譲於善其大夫不失守其士競¶
<pb:KR1e0045_WYG_056-27b>¶
於教其庶人力於農穡商工皁𨽻不知遷業韓厥老矣¶
知罃稟焉以為政范匄少於中行偃而上之使佐中軍¶
韓起少於欒黶而欒黶士魴上之使佐上軍魏絳多功¶
以趙武為賢而為之佐君明臣忠上讓下競當是時也¶
晉不可敵事之而後可君其圖之王曰吾既許之矣雖¶
不及晉必將出師秋楚子師于武城以為秦援秦人侵¶
晉晉饑弗能報也¶
　　晁補之曰天下有逹尊三爵一齒一徳一孟子以¶
<pb:KR1e0045_WYG_056-28a>¶
　　謂烏得有其一以慢其二哉蓋貴老敬長所以訓¶
　　孝弟而賢能所在不必老長是以晉政類能少者¶
　　位上羣臣樂推彊國罷争才之所在不繫乎年也¶
冬十月諸侯伐鄭(鄭從/楚)甲戌師于汜令於諸侯曰脩器¶
備盛餱糧歸老幼居疾于虎牢肆眚圍鄭鄭人恐乃行¶
成中行獻子曰遂圍之以待楚人之救也而與之戰不¶
然無成知武子曰許之盟而還師以敝楚人吾三分四¶
軍(分四軍/為三部)與諸侯之銳以逆來者(來者/楚也)於我未病楚不¶
<pb:KR1e0045_WYG_056-28b>¶
能矣(晉各一動而楚/三來故曰不能)猶愈於戰暴骨以逞不可以争大¶
勞未艾君子勞心小人勞力先王之制也諸侯皆不欲¶
戰乃許鄭成十一月己亥同盟于戲鄭服也晉人不得¶
志於鄭以諸侯復伐之十二月戊寅濟于隂阪侵鄭次¶
于隂口而還晉侯歸謀所以息民魏絳請施舍輸積聚¶
以貸自公以下苟有積者盡出之國無滯積(散在/民)亦無¶
困人(不匱/乏)公無禁利(與民/共)亦無貪民(禮讓/行)祈以幣更(不/用)¶
(牲/)賔以特牲(務崇/省)器用不作(因仍/舊)車服從給(足給事/而已)行¶
<pb:KR1e0045_WYG_056-29a>¶
之期年國乃有節三駕而楚不能與争(十年牛首十一/年向及東門)¶
經十年春公㑹晉侯宋公衛侯曹伯莒子邾子滕子薛¶
伯杞伯小邾子齊世子光㑹呉于柤夏五月甲午遂滅¶
偪陽晉師伐秦秋公㑹晉侯宋公衛侯曹伯莒子邾子¶
齊世子光膝子薛伯杞伯小邾子伐鄭冬戍鄭虎牢¶
傳十年夏四月戊午㑹于柤晉荀偃士匄請伐偪陽五¶
月滅之宋公享晉侯於楚丘請以桑林(商天子/之樂名)荀罃辭¶
荀偃士匄曰諸侯宋魯於是觀禮魯有禘樂賔祭用之¶
<pb:KR1e0045_WYG_056-29b>¶
宋以桑林享君不亦可乎舞師題以旌夏(大旗也題識/也以大旗表)¶
(識其/行列)晉侯懼而退入于房去旌卒享而還及著雍疾(晉/侯)¶
(疾/)卜桑林見(音晛祟/見於卜)荀偃士匄欲奔請禱焉荀罃不可¶
曰我辭禮矣彼則以之猶有鬼神於彼加之(自當加/罪於宋)晉¶
侯有間六月荀罃伐秦報其侵也秋九月諸侯伐鄭齊¶
崔杼使大子光先至于師故長於滕己酉師于牛首諸¶
侯之師城虎牢而戍之晉師城梧及制士魴魏絳戍之¶
書曰戍鄭虎牢非鄭地也言將歸焉鄭及晉平楚子囊¶
<pb:KR1e0045_WYG_056-30a>¶
救鄭十一月諸侯之師還鄭而南至於陽陵楚師不退¶
知武子欲退曰今我逃楚楚必驕驕則可與戰矣欒黶¶
曰逃楚晉之耻也合諸侯以益恥不如死我將獨進師¶
遂進己亥與楚師夾潁而軍子矯曰諸侯既有成行必¶
不戰矣(言有欲/去之志)不如從楚亦以退之宵涉潁與楚人盟¶
(夜渡畏/晉知之)欒黶欲伐鄭師(伐涉/潁者)荀罃不可曰我實不能禦¶
楚又不能庇鄭鄭何罪不如致怨焉而還(致怨為後/伐之資)今¶
伐其師楚必救之戰而不克為諸侯笑克不可命不如¶
<pb:KR1e0045_WYG_056-30b>¶
還也丁未諸侯之師還侵鄭北鄙而歸¶
經十有一年夏四月公會晉侯宋公衛侯曹伯齊世子¶
光莒子邾子滕子薛伯杞伯小邾子伐鄭　秋七月己¶
未同盟于亳城北公㑹晉侯宋公衛侯曹伯齊世子光¶
莒子邾子膝子薛伯杞伯小邾子伐鄭㑹于蕭魚¶
傳十一年夏四月諸侯伐鄭六月㑹于北林師于向圍¶
鄭觀兵于南門鄭人懼乃行成秋七月同盟于亳范宣¶
子曰不慎必失諸侯諸侯道敝而無成能無貳乎(數伐/鄭皆)¶
<pb:KR1e0045_WYG_056-31a>¶
(罷於/道路)乃盟載書曰凡我同盟無蕰年(蕰積年穀/而不分災)毋壅利¶
毋保姦母留慝救災患恤禍亂同好惡奬王室或間兹¶
命司慎司盟名山名川羣神羣祀先王先公七姓十二¶
國之祖明神殛之俾失其民隊命亡氏踣其國家　秋¶
九月諸侯悉師以復伐鄭觀兵于鄭東門鄭人使王子¶
伯駢行成甲戌晉趙武入盟鄭伯冬十月丁亥鄭子展¶
出盟晉侯(詳見/鄭)十二月戊寅㑹于蕭魚晉侯使叔&KR0388;告¶
于諸侯公使臧孫紇對曰凡我同盟小國有罪大國致¶
<pb:KR1e0045_WYG_056-31b>¶
討苟有以藉手鮮不赦宥寡君聞命矣¶
　　蘇轍曰悼公與楚争鄭三合諸侯之師其勢足以¶
　　舉鄭而却楚晉之羣臣中行偃欒黶之徒欲一戰¶
　　以服楚者衆矣惟知罃為中軍將知用兵之難勝¶
　　負之不可必三與楚遇皆遷延稽緩不與之戰卒¶
　　以弊楚而服鄭此則知罃不用兵之功也¶
鄭人賂晉侯以師悝師觸師蠲(皆樂/師)廣車軘車淳十五¶
乗甲兵備凡兵車百乗歌鍾二肆及其鎛(音/搏)磬女樂二¶
<pb:KR1e0045_WYG_056-32a>¶
八晉侯以樂之半賜魏絳曰子教寡人和諸戎狄以正¶
諸華八年之中九合諸侯(新注八年者從四年至十一/年也五年㑹于戚其年又㑹)¶
(于城棣救陳七年㑹于鄬八年㑹于邢丘九年盟于戯/十年㑹于抯又伐鄭戍虎牢十一年同盟于亳城北又)¶
(㑹于蕭魚/是為九合)如樂之和無所不諧請與子樂之辭曰夫和¶
戎狄國之福也八年之中九合諸侯諸侯無慝君之靈¶
也二三子之勞也臣何力之有焉抑臣願君安其樂而¶
思其終也詩曰樂只君子殿天子之邦樂只君子福祿¶
攸同便蕃左右亦是帥從(采/菽)夫樂以安徳義以處之禮¶
<pb:KR1e0045_WYG_056-32b>¶
以行之信以守之仁以厲之而後可以殿邦國同福祿¶
來遠人所謂樂也書曰居安思危思則有備有備無患¶
敢以此規公曰子之教敢不承命抑微子寡人無以待¶
戎不能濟河(渡河南/服鄭)夫賞國之典也藏在盟府不可廢¶
也子其受之魏絳於是乎始有金石之樂禮也(禮大夫/有功則)¶
(賜/樂)秦伐晉以救鄭己丑戰于櫟晉師敗績易秦故也(詳/見)¶
(秦/)¶
傳十三年夏荀罃士魴卒晉侯蒐于緜上以治兵使士¶
<pb:KR1e0045_WYG_056-33a>¶
匄將中軍辭曰伯游長(荀/偃)昔臣習於知伯是以佐之非¶
能賢也(謂成七年知罃將/中軍士匄佐之)請從伯游荀偃將中軍(代荀/罃)¶
士匄佐之使韓起將上軍辭以趙武又使欒黶(以武位/卑故不)¶
(聽更/命黶)辭曰臣不如韓起諱起願上趙武君其聽之使趙¶
武將上軍韓起佐之欒黶將下軍魏絳佐之新軍無帥¶
晉侯難其人使其什吏率其卒乗官屬以從於下軍禮¶
也晉國之民是以大和諸侯遂睦君子曰讓禮之主也¶
范宣子讓其下皆讓欒黶為汰弗敢違也晉國以平數¶
<pb:KR1e0045_WYG_056-33b>¶
世頼之刑善也夫一人刑善百姓休和可不務乎書曰¶
一人有慶兆民頼之其寜惟永其是之謂乎周之興也¶
其詩曰儀刑文王萬邦作孚(大/雅)言刑善也及其衰也其¶
詩曰大夫不均我從事獨賢(北山刺/幽王)言不讓也世之治¶
也君子尚能而讓其下小人農力以事其上是以上下¶
有禮而讒慝黜逺由不争也謂之懿徳及其亂也君子¶
稱其功以加小人小人伐其技以馮君子是以上下無¶
禮亂虐並生由争善也謂之昏徳國家之敝恒必由之¶
<pb:KR1e0045_WYG_056-34a>¶
經十有四年春王正月季孫宿叔老㑹晉士匄齊人宋¶
人衛人鄭公孫蠆曹人莒人邾人滕人薛人杞人小邾¶
人㑹呉于向夏四月叔孫豹㑹晉荀偃齊人宋人衛北¶
宫括鄭公孫蠆曹人莒人邾人滕人薛人杞人小邾人¶
伐秦冬季孫宿㑹晉士匄宋華閱衛孫林父鄭公孫蠆¶
莒人邾人于戚¶
傳十四年春㑹于向為吳謀楚也夏諸侯之大夫從晉¶
侯伐秦以報櫟之役也晉侯待于竟使六卿帥諸侯之¶
<pb:KR1e0045_WYG_056-34b>¶
師以進及涇不濟(諸侯之師/不肯渡)叔向見叔孫穆子穆子賦¶
匏有苦葉(義取於深則厲淺則/掲已志在於必濟)叔向退而其舟魯人莒¶
人先濟鄭子蟜見衛北宫懿子曰與人而不固取惡莫¶
甚焉若社稷何懿子説二子見諸侯之師而勸之濟濟¶
涇而次秦人毒涇上流師人多死(飲毒/水故)鄭司馬子蟜帥¶
鄭師以進師皆從之至于棫林不獲成焉(秦不/服)荀偃令¶
曰鷄鳴而駕塞井夷竈唯余馬首是瞻(言進退/從已)欒黶曰¶
晉國之命未是有也余馬首欲東乃歸(黶惡偃自/專弃之歸)下軍¶
<pb:KR1e0045_WYG_056-35a>¶
從之左史謂魏莊子曰不待中行伯乎莊子曰夫子命¶
從帥(夫子/謂偃)欒伯吾帥也吾將從之從帥所以待夫子也¶
伯游曰吾令實過悔之何及多遺秦禽乃命大還晉人¶
謂之遷延之役欒鍼(黶/弟)曰此役也報櫟之敗也役又無¶
功晉之恥也吾有二位於戎路(二位謂黶將下/軍鍼為戎右)敢不恥¶
乎與士鞅馳秦師死焉士鞅反(匄/子)欒黶謂士匄曰余弟¶
不欲往而子召之余弟死而子來是而子殺余之弟也¶
弗逐余亦將殺之士鞅奔秦於是齊崔杼宋華閱仲江¶
<pb:KR1e0045_WYG_056-35b>¶
㑹伐秦不書惰也向之㑹亦如之衛北宫括不書於向¶
(亦/惰)書於伐秦攝也(能自攝整從鄭/子嶠俱濟涇)秦伯問於士鞅曰晉¶
大夫其誰先亡對曰其欒氏乎秦伯曰以其汰乎對曰¶
然欒黶汰虐已甚猶可以免其在盈乎(黶/子)秦伯曰何故¶
對曰武子之徳在民(武子/欒書)如周人之思召公焉愛其甘¶
棠况其子乎欒黶死盈之善未能及人武子所施沒矣¶
而黶之怨實章將於是乎在秦伯以為知言為之請於¶
晉而復之師歸自伐秦晉侯舍新軍禮也成國(大/國)不過¶
<pb:KR1e0045_WYG_056-36a>¶
半天子之軍周為六軍諸侯之大者三軍可也於是知¶
朔生盈而死(朔罃長子盈朔/弟盈生而朔死)盈生六年而武子卒彘裘¶
亦幼(士魴/子)皆未可立也新軍無帥故舍之　冬會于戚¶
謀定衛也(時衞獻公出奔剽/已立㑹而定之)范宣子假羽毛於齊而弗¶
歸齊人始貳(析羽為旌王/者游車所建)¶
經十有五年冬十有一月癸亥晉侯周卒¶
傳十五年秋邾人伐我使告于晉將為㑹以討邾莒晉¶
侯有疾乃止冬晉悼公卒遂不克㑹(為明年㑹/湨梁張本)鄭公孫¶
<pb:KR1e0045_WYG_056-36b>¶
夏如晉奔䘮子蟜送葬¶
　¶
　¶
　¶
　¶
　¶
　¶
　春秋分記卷五十六¶
