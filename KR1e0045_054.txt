# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 54
<pb:KR1e0045_WYG_054-1a>¶
欽定四庫全書¶
　春秋分記卷五十四　　　宋　程公説　撰¶
　　晉世本第二¶
　　　文公　　　　　　　襄公¶
　　　　文公(諡法忠信/接禮曰文)¶
　　　　　(名重耳獻公子狐姬所生在外十九年僖/二十四年入殺懷公而立改元霸諸侯至)¶
　　　　　(三十二年卒/在位九年)¶
僖公傳二十四年春王正月秦伯納之不書不告入也¶
<pb:KR1e0045_WYG_054-1b>¶
(納重/耳)及河子犯以璧授公子曰臣負羈絏從(才用/切)君廵¶
於天下臣之罪甚多矣臣猶知之而况君乎請由此亡¶
公子曰所不與舅氏同心者有如白水投其璧于河濟¶
河圍令狐入桑泉取臼衰　二月甲午晉師軍于廬栁¶
秦伯使公子縶如晉師師退軍于郇辛丑狐偃及秦晉¶
之大夫盟于郇壬寅公子入于晉師丙午入于曲沃丁¶
未朝于武宫(文公祖/武公廟)戊申使殺懷公于髙梁不書亦不¶
告也　吕郤畏偪(吕甥郤芮/惠公舊臣)將焚公宫而弑晉侯寺人¶
<pb:KR1e0045_WYG_054-2a>¶
披請見公使讓之且辭焉曰蒲城之役君命一宿女即¶
至其後余從狄君以田渭濵女為惠公來求殺余命女¶
三宿女中宿至雖有君命何其速也夫袪猶在(披所斬/公衣袂)¶
女其行乎對曰臣謂君之入也其知之矣(知君人/之道)若猶¶
未也又將及難君命無二古之制也除君之惡唯力是¶
視蒲人狄人余何有焉今君即位其無蒲狄乎齊桓公¶
置射鉤而使管仲相君若易之何辱命焉(言若反齊桓/已將自去不)¶
(須辱/君命)行者甚衆豈唯刑臣公見之以難告(告吕郤欲/焚公宫)三¶
<pb:KR1e0045_WYG_054-2b>¶
月晉侯潜㑹秦伯于王城己丑晦公宫火瑕甥郤芮不¶
獲公乃如河上秦伯誘而殺之晉侯逆夫人嬴氏以歸¶
秦伯送衛於晉三千人實紀綱之僕　初晉侯之豎頭¶
須守藏者也其出也竊藏以逃(文公/出時)盡用以求納之(求/納)¶
(文/公)及入求見(賢遍/切)公辭焉以沐謂僕人曰沐則心覆心¶
覆則圖反宜吾不得見也居者為社稷之守行者為羈¶
絏之僕其亦可也何必罪居者國君而讎匹夫懼者甚¶
衆矣僕人以告公遽見之　狄人歸季隗于晉而請其¶
<pb:KR1e0045_WYG_054-3a>¶
二子(伯儵/叔劉)文公妻趙衰生原同屏括樓嬰趙姬(文公/女)請¶
逆盾與其母子餘辭(衰/字)姬曰得寵而忘舊何以使人必¶
逆之固請許之來以盾為才固請于公以為嫡子而使¶
其三子下之以叔隗為内子而已下之　晉侯賞從亡¶
者介之推不言禄禄亦弗及推曰獻公之子九人唯君¶
在矣惠懷無親外内弃之天未絶晉必將有主主晉祀¶
者非君而誰天實置之而二三子以為已力不亦誣乎¶
竊人之財猶謂之盗况貪天之功以為已力乎下義其¶
<pb:KR1e0045_WYG_054-3b>¶
罪上賞其姦上下相蒙難與處矣其母曰盍亦求之以¶
死誰懟對曰尤而效之罪又甚焉且出怨言不食其食¶
其母曰亦使知之若何對曰言身之文也身將隠焉用¶
文之是求顯也其母曰能如是乎與女偕隠遂隠而死¶
晉侯求之不獲以緜上為之田曰以志吾過且旌善人¶
　　蘇轍曰晉文公辟驪姬之難處狄十有二年奚齊¶
　　卓子相繼戮死秦晉之人歸心焉文公深信舅犯¶
　　靖而待之若將終焉者至於惠公起而赴之如恐¶
<pb:KR1e0045_WYG_054-4a>¶
　　不及於是秦人責報於外而里㔻要功於内不能¶
　　相忍繼以敗滅内外絶望屬於文公然後文公徐¶
　　起而收之無尺土之賂一金之費晉人戴之遂霸¶
　　諸侯彼其處利害之計誠審哉是以主盟中夏㡬¶
　　二百年功業與齊桓等而子孫過之逺甚豈非積¶
　　之有厚薄故耶¶
傳二十五年春秦伯師于河上將納王(襄/王)狐偃言於晉¶
侯曰求諸侯莫如勤王諸侯信之且大義也繼文之業¶
<pb:KR1e0045_WYG_054-4b>¶
(晉文侯仇為/平王侯伯)而信宣於諸侯今為可矣使卜偃卜之曰¶
吉遇黄帝戰于阪泉之兆公曰吾不堪也對曰周禮未¶
改今之王古之帝也公曰筮之筮之遇大有䷍(乾下離/上大有)¶
之睽䷥(兊下離上睽大有/九三變而為睽)曰吉遇公用享于天子之卦¶
戰克而王饗吉孰大焉且是卦也天為澤以當日天子¶
降心以逆公不亦可乎大有去睽而復亦其所也晉侯¶
辭秦師而下(辭遜秦師使之/還順流故曰下)三月甲辰次于陽樊右師¶
圍温左師逆王夏四月丁巳王入于王城取大叔于温¶
<pb:KR1e0045_WYG_054-5a>¶
殺之于隰城　戊午晉侯朝王王享醴命之宥請隧弗¶
許(闕地通路曰/隧王之葬禮)曰王章也未有代徳而有二王亦叔父¶
之所惡也與之陽樊温原攅茅之田晉於是始啟南陽¶
陽樊不服圍之倉葛呼曰徳以柔中國刑以威四夷宜¶
吾不敢服也此誰非王之親姻其俘之也乃出其民¶
秋秦晉伐鄀　冬晉侯圍原命三日之糧原不降命去¶
之諜出曰原將降矣軍吏曰請待之公曰信國之寶也¶
民之所庇也得原失信何以庇之所亡滋多退一舍而¶
<pb:KR1e0045_WYG_054-5b>¶
原降遷原伯貫于冀趙衰為原大夫狐溱為温大夫晉¶
侯問原守於寺人勃鞮對曰昔趙衰以壺飱從徑餒而¶
弗食故使處原¶
　　劉器之曰晉文之請隧非欲真請之也示欲逼周¶
　　取天下若楚莊王之問鼎也故周人窺見其意而¶
　　與之田名曰與之其實逼天子奪之也且王室都¶
　　洛而温乃今温縣也原乃今武原也今晉以兵圍¶
　　而取之其逼王室甚矣而左氏反稱其伐原以示¶
<pb:KR1e0045_WYG_054-6a>¶
　　之信何也¶
傳二十七年冬楚子(成/公)及諸侯圍宋宋公孫固(莊公/孫)如¶
晉告急先軫曰報施救患取威定霸於是乎在矣狐偃¶
曰楚始得曹而新昬於衛若伐曹衛楚必救之則齊宋¶
免矣於是乎蒐于被廬作三軍(閔元年獻公作二/軍今復大國之禮)謀元¶
帥趙衰曰郤縠(縠本又/作穀)可臣亟聞其言矣説禮樂而敦¶
詩書詩書義之府也禮樂徳之則也徳義利之本也夏¶
書曰賦納以言明試以功車服以庸君其試之乃使郤¶
<pb:KR1e0045_WYG_054-6b>¶
縠將中軍郤溱佐之使狐偃將上軍讓於狐毛而佐之¶
命趙衰為卿讓於欒枝先軫使欒枝將下軍先軫佐之¶
荀林父御戎魏犫為右晉侯始入而教其民二年欲用¶
之(二十/四年)子犯曰民未知義未安其居於是乎出定襄王¶
(二十/五年)入務利民民懷生矣將用之子犯曰民未知信未¶
宣其用於是伐原以示之信(二十/五年)民易資者不求豐焉¶
明徵其辭公曰可矣乎子犯曰民未知禮未生其共於¶
是乎大蒐以示之禮作執秩以正其官民聽不惑而後¶
<pb:KR1e0045_WYG_054-7a>¶
用之出穀戌釋宋圍一戰而霸文之教也¶
經二十八年春晉侯侵曹晉侯伐衛楚人救衛三月丙¶
午晉侯入曹執曹伯畀宋人夏四月己巳晉侯齊師宋¶
師秦師及楚人戰于城濮楚師敗績楚殺其大夫得臣¶
衛侯出奔楚五月癸丑公㑹晉侯齊侯宋公蔡侯鄭伯¶
衛子莒子盟于踐土陳侯如㑹公朝于王所六月衛侯¶
鄭自楚復歸于衛衛元咺出奔晉冬公㑹晉侯齊侯宋¶
公蔡侯鄭伯陳子莒子邾子秦人于温天王狩于河陽¶
<pb:KR1e0045_WYG_054-7b>¶
壬申公朝于王所晉人執衛侯歸之于京師衛元咺自¶
晉復歸于衛諸侯遂圍許曹伯襄復歸于曹遂㑹諸侯¶
圍許¶
傳二十八年春晉侯將伐曹假道于衛衛人弗許還自¶
南河濟侵曹伐衛正月戊申取五鹿(衛/地)　二月晉郤縠¶
卒原軫將中軍胥臣佐下軍上徳也晉侯齊侯盟于斂¶
盂衛侯請盟晉人弗許衛侯欲與楚國人不欲故出其¶
君以説于晉公子買戌衛楚人救衛不克公懼於晉殺¶
<pb:KR1e0045_WYG_054-8a>¶
子叢以説焉謂楚人曰不卒戍也　晉侯圍曹門焉多¶
死曹人尸諸城上(磔晉/死人)晉侯患之聽輿人之謀曰稱舍¶
於墓(言將發/曹冢)師遷焉曹人兇懼為其所得者棺而出之¶
因其兇也而攻之三月丙午入曹數之以其不用僖負¶
羈而乗軒者三百人也且曰獻狀(責其/功狀)令無入僖負羈¶
之宫而免其族報施也(事見二/十三年)魏犫顛頡怒曰勞之不¶
圖報於何有爇僖負羈氏魏犫傷於胷公欲殺之而愛¶
其材使問且視之病將殺之魏犫束胷見使者曰以君¶
<pb:KR1e0045_WYG_054-8b>¶
之靈不有寧也距躍三百曲踊三百乃舍之殺顛頡以¶
徇于師立舟之僑以為戎右宋人使門尹般如晉師¶
告急公曰宋人告急舍之則絶告楚不許我欲戰矣齊¶
秦未可若之何先軫曰使宋舍我而賂齊秦藉之告楚¶
我執曹君而分曹衛之田以賜宋人楚愛曹衛必不許¶
也喜賂怒頑能無戰乎公説執曹伯分曹衞之田以畀¶
宋人¶
楚子入居于申使申叔去穀(二十六年/申叔戌穀)使子玉去宋曰¶
<pb:KR1e0045_WYG_054-9a>¶
無從晉師晉侯在外十九年矣而果得晉國險阻艱難¶
備嘗之矣民之情偽盡知之矣天假之年而除其害天¶
之所置其可廢乎軍志曰允當則歸又曰知難而退又¶
曰有徳不可敵此三志者晉之謂矣子玉使宛春告¶
於晉師曰請復衛侯而封曹臣亦釋宋之圍子犯曰子¶
玉無禮哉君取一臣取二(君取一以釋宋圍惠晉侯/臣取二復曹衛以為已功)不¶
可失矣先軫曰子與之定人之謂禮楚一言而定三國¶
我一言而亡之我則無禮何以戰乎不許楚言是弃宋¶
<pb:KR1e0045_WYG_054-9b>¶
也救而弃之謂諸侯何楚有三施我有三怨怨讎已多¶
將何以戰不如私許復曹衞以攜之執宛春以怒楚既¶
戰而後圖之公説乃拘宛春於衞且私許復曹衛曹衛¶
告絶於楚子玉怒從晉師晉師退軍吏曰以君辟臣辱¶
也且楚師老矣何故退子犯曰師直為壯曲為老豈在¶
久乎微楚之惠不及此退三舍辟之所以報也背惠食¶
言以亢其讎我曲楚直其衆素飽不可謂老我退而楚¶
還我將何求若其不還君退臣犯曲在彼矣退三舍楚¶
<pb:KR1e0045_WYG_054-10a>¶
衆欲止子玉不可(新注子玉取/敗在此一句)¶
　　吕祖謙曰子犯之在晉如管仲之在齊然未必一¶
　　一皆是若使文公從子犯此言則失親鄰報施之¶
　　義矣頼得先軫諫之以此見謀臣不厭多其後同¶
　　秦圍鄭子犯又欲與秦戰頼文公不聽又以此見¶
　　人材雖多亦須人君自識安危治亂之大體¶
夏四月戊辰晉侯宋公齊國歸父崔夭秦小子憖次于¶
城濮楚師背酅而舍(酅丘陵/險阻)晉侯患之聽輿人之誦曰¶
<pb:KR1e0045_WYG_054-10b>¶
原田每每舍其舊而新是謀(喻晉軍盛若原田/草可以謀立新功)公疑焉¶
子犯曰戰也戰而捷必得諸侯若其不捷表裏山河必¶
無害也公曰若楚惠何欒貞子曰漢陽諸姬楚實盡之¶
思小惠而忘大恥不如戰也晉侯夢與楚子搏楚子伏¶
已而盬(音/古)其腦是以懼子犯曰吉我得天楚伏其罪吾¶
且柔之矣子玉使鬭勃請戰曰請與君之士戲君馮軾¶
而觀之得臣與寓目焉晉侯使欒枝對曰寡君聞命矣¶
楚君之惠未之敢忘是以在此為大夫退其敢當君乎¶
<pb:KR1e0045_WYG_054-11a>¶
既不獲命矣敢煩大夫謂二三子戒爾車乗敬爾君事¶
詰朝將見晉車七百乗(五萬二千/五百人)韅靷鞅靽晉侯登有¶
莘之虛以觀師曰少長有禮其可用也遂伐其木以益¶
其兵己巳晉師陳于莘北胥臣以下軍之佐當陳蔡子¶
玉以若敖之六卒將中軍曰今日必無晉矣子西將左¶
子上將右胥臣蒙馬以虎皮先犯陳蔡(此是/攻瑕)陳蔡奔楚¶
右師潰狐毛設二斾而退之欒枝使輿曳柴而偽遁楚¶
師馳之原軫郤溱以中軍公族横擊之狐毛狐偃以上¶
<pb:KR1e0045_WYG_054-11b>¶
軍夾攻子西楚左師潰楚師敗績子玉收其卒而止故¶
不敗晉師三日館穀及癸酉而還甲午至于衡雍作¶
王宫于踐土鄉役之三月(鄉猶屬也城濮/役之前三月)鄭伯如楚致¶
其師為楚師既敗而懼使子人九行成于晉晉欒枝入¶
盟鄭伯五月丙午晉侯及鄭伯盟于衡雍丁未獻楚俘¶
于王駟介百乗徒兵千鄭伯傅王用平禮也(以周平王/享晉文侯)¶
(仇之/禮)己酉王享醴命晉侯宥王命尹氏及王子虎内史¶
叔興父䇿命晉侯為侯伯賜之大輅之服戎輅之服彤¶
<pb:KR1e0045_WYG_054-12a>¶
弓一彤矢百玈弓矢千秬鬯一卣虎賁三百人曰王謂¶
叔父敬服王命以綏四國糾逖王慝晉侯三辭從命曰¶
重耳敢再拜稽首奉揚天子之丕顯休命受策以出出¶
入三覲¶
　　孫復曰晉文奮起紹桓尊周首帥四國之衆以破¶
　　得臣于城濮功信美矣惜其不能遂帥諸侯朝于¶
　　京師反以乗勝之師致襄王于踐土况又受其侯¶
　　伯之命弓矢之賜哉雖曰不脅天子吾未之信也¶
<pb:KR1e0045_WYG_054-12b>¶
　　是故桓王賜齊侯命襄王命晉侯為侯伯皆没而¶
　　不書焉噫孔子皆没而不書後世猶有脅天子而¶
　　取九錫者悲夫¶
衛侯聞楚師敗懼出奔楚遂適陳使元咺奉叔武以受¶
盟癸亥王子虎盟諸侯于王庭要言曰皆奬王室無相¶
害也有渝此盟明神殛之俾隊其師無克祚國及而𤣥¶
孫無有老幼君子謂是盟也信謂晉於是役也能以徳¶
攻得臣及連穀而死晉侯聞之而後喜可知也曰莫余¶
<pb:KR1e0045_WYG_054-13a>¶
毒也已　六月晉人復衛侯元咺奔晉　城濮之戰晉¶
中軍風于澤亡大斾之左旃祁瞞奸命司馬殺之以狥¶
于諸侯使茅茷代之師還壬午濟河舟之僑先歸士㑹¶
攝右秋七月丙申振旅愷以入于晉獻俘授馘飲至大¶
賞徵㑹討貳殺舟之僑以狥于國民於是大服君子謂¶
文公其能刑矣三罪而民服(三罪顛頡祁/瞞舟之僑)詩云惠此中¶
國以綏四方不失賞刑之謂也(新注魏犫顛頡同罪/異罰猶有未能刑處)¶
冬㑹于温討不服也(討衛/許)衛侯與元咺訟不勝執衛侯¶
<pb:KR1e0045_WYG_054-13b>¶
歸之于京師元咺歸衛立公子瑕　是㑹也晉侯召¶
王以諸侯見且使王狩仲尼曰以臣召君不可以訓故¶
書曰天王狩于河陽言非其地也且明徳也壬申公朝¶
于王所¶
　　趙子辨疑曰左氏言非其地王者無外豈有畿外¶
　　則非其地此但記所至之處不可别為義也又云¶
　　以明徳也按晉侯召王而朝之愈乎不朝耳夫子¶
　　不以為罪以功補過此乃四勤之中未及於禮而¶
<pb:KR1e0045_WYG_054-14a>¶
　　謂之為徳無乃過乎¶
丁丑諸侯圍許　晉侯有疾曹伯之豎侯獳貨筮史使¶
曰以曹為解齊桓公為㑹而封異姓今君為㑹而滅同¶
姓曹叔振鐸文之昭也先君唐叔武之穆也且合諸侯¶
而滅兄弟非禮也與衛偕命(私許復/曹衛)而不與偕復非信¶
也同罪異罰非刑也(衛已/復故)禮以行義信以守禮刑以正¶
邪舍此三者君將若之何公説復曹伯遂㑹諸侯于許¶
　晉侯作三行以禦狄荀林父將中行屠擊將右行先¶
<pb:KR1e0045_WYG_054-14b>¶
蔑將左行¶
經二十有九年夏六月㑹王人晉人宋人齊人陳人蔡¶
人秦人盟于翟泉¶
傳二十九年夏公㑹王子虎晉狐偃宋公孫固齊國歸¶
父陳轅濤塗秦小子憖盟于翟泉尋踐土之盟且謀伐¶
鄭也卿不書罪之也在禮卿不㑹公侯㑹伯子男可也¶
經三十年秋晉人秦人圍鄭¶
傳三十年春晉人侵鄭秋九月甲午晉侯秦伯圍鄭以¶
<pb:KR1e0045_WYG_054-15a>¶
其無禮於晉(文公亡過/鄭鄭不禮)且貳於楚也秦伯聽燭之武言¶
與鄭人盟使杞子逢孫楊孫戍之乃還(三子秦大夫/反為鄭守)子¶
犯請擊之公曰不可微夫人之力不及此(請擊秦夫人/謂秦穆公)¶
因人之力而敝之不仁失其所與不知以亂易整不武¶
吾其還也亦去之¶
傳三十一年秋晉蒐于清原作五軍以禦狄趙衰為卿¶
經三十有二年冬十有二月己卯晉侯重耳卒¶
傳三十二年春楚鬭章請平于晉晉陽處父報之晉楚¶
<pb:KR1e0045_WYG_054-15b>¶
始通冬晉文公卒庚辰將殯于曲沃出絳柩有聲如牛¶
卜偃使大夫拜曰君命大事將有西師過軼我擊之必¶
大捷焉(西師謂秦師卜偃聞秦宻/謀故因柩聲以安衆心)¶
　　　　襄公(諡法甲胄/有功曰襄)¶
　　　　　(名驩文公子僖三十二年嗣立明/年改元至文六年卒在位七年)¶
僖公經三十有三年夏四月辛巳晉人及姜戎敗秦師¶
于殽癸巳葬晉文公秋晉人敗狄于箕冬十有二月晉¶
人陳人鄭人伐許¶
<pb:KR1e0045_WYG_054-16a>¶
傳三十三年春秦師滅滑而還晉原軫曰秦違蹇叔而¶
以貪勤民天奉我也奉不可失敵不可縱縱敵患生違¶
天不祥必伐秦師欒枝曰未報秦施而伐其師其為死¶
君乎(言以君死/故忘秦施)先軫曰秦不哀吾喪而伐吾同姓秦則¶
無禮何施之為吾聞之一日縱敵數世之患也謀及子¶
孫可謂死君乎(時文公未葬未得謂/之先君故止謂之君)遂發命遽興姜戎¶
子墨衰絰(文公未葬故/襄公稱子)梁𢎞御戎萊駒為右　夏四月¶
辛巳敗秦師于殽獲百里孟明視西乞術白乙丙以歸¶
<pb:KR1e0045_WYG_054-16b>¶
遂墨以葬文公晉於是始墨文嬴請三帥(文嬴文公夫/人襄公適母)¶
曰彼實搆吾二君寡君若得而食之不厭君何辱討焉¶
使歸就戮于秦以逞寡君之志若何公許之先軫朝問¶
秦囚公曰夫人請之吾舍之矣先軫怒曰武夫力而拘¶
諸原婦人暫而免諸國墮(音/隳)軍實而長寇讎亡無日矣¶
不顧而唾公使陽處父追之及諸河則在舟中矣釋左¶
驂以公命贈孟明孟明稽首曰若從君惠而免之三年¶
將拜君賜夏狄侵齊因晉喪也秋狄伐晉及箕八月戊¶
<pb:KR1e0045_WYG_054-17a>¶
子晉侯敗狄于箕郤缺獲白狄子(狄别/種)先軫曰匹夫逞¶
志於君(謂不顧/而唾)而無討敢不自討乎免胄入狄師死焉¶
狄人歸其元(元/首)面如生(言其有/異於人)初臼季使過冀見冀缺¶
耨其妻饁之敬相待如賔與之歸言諸文公曰敬徳之¶
聚也能敬必有徳徳以治民君請用之臣聞之出門如¶
賔承事如祭仁之則也公曰其父有罪可乎(缺父冀芮/欲殺文公)¶
(在三十/四年)對曰舜之罪也殛鯀其舉也興禹管敬仲桓之¶
賊也實相以濟康誥曰父不慈子不祗兄不友弟不共¶
<pb:KR1e0045_WYG_054-17b>¶
不相及也詩曰采葑采菲無以下體君取節焉可也文¶
公以為下軍大夫反自箕襄公以三命命先且居將中¶
軍(先軫之子其父/死敵故進之)以再命命先茅之縣賞胥臣曰舉郤¶
缺子之功也(先茅絶後故取/其縣以賞胥臣)以一命命郤缺為卿復與¶
之冀(還其父/故邑)亦未有軍行(雖登卿位/未有名列)冬晉陳鄭伐許討¶
其貳於楚也陽處父侵蔡楚子上救之楚師退舍遂歸¶
(詳見/楚)¶
文公經元年夏四月晉侯伐衛衛人伐晉秋公孫敖㑹¶
<pb:KR1e0045_WYG_054-18a>¶
晉侯于戚¶
傳元年晉文公之季年諸侯朝晉衛成公不朝晉襄公¶
既祥使告于諸侯而伐衞及南陽(今河/内地)先且居曰效尤¶
禍也(尤衛不朝今/晉亦不朝王)請君朝王臣從師晉侯朝王于温先¶
且居胥臣伐衛衛人伐晉　秋晉侯疆戚田故公孫敖¶
㑹之(晉取衛田/而正其疆)¶
經二年春二月甲子晉侯及秦師戰于彭衙秦師敗績¶
三月乙巳及晉處父盟夏六月公孫敖㑹宋公陳侯鄭¶
<pb:KR1e0045_WYG_054-18b>¶
伯晉士縠盟于垂隴冬晉人宋人陳人鄭人伐秦(詳見/秦)¶
傳二年春秦孟明視帥師伐晉以報殽之役二月晉侯¶
禦之先且居將中軍趙衰佐之王官無地御戎狐鞫居¶
為右甲子及秦師戰于彭衙秦師敗績晉人謂秦拜賜¶
之師(以孟明言三年將/拜君賜故嗤之)戰於殽也晉梁𢎞御戎萊駒為¶
右戰之明日晉襄公縳秦囚使萊駒以戈斬之囚呼萊¶
駒失戈狼瞫取戈以斬囚禽之以從公乗遂以為右箕¶
之役(箕役在僖/三十三年)先軫出之而立續簡伯狼瞫怒其友曰¶
<pb:KR1e0045_WYG_054-19a>¶
盍死之瞫曰吾未獲死所其友曰吾與女為難瞫曰周¶
志有之勇則害上不登於明堂死而不義非勇也共用¶
之謂勇吾以勇求右無勇而黜亦其所也謂上不我知¶
黜而宜乃知我矣子姑待之及彭衙既陳以其屬馳秦¶
師死焉晉師從之大敗秦師君子謂狼瞫於是乎君子¶
詩曰君子如怒亂庶遄沮又曰王赫斯怒爰整其旅怒¶
不作亂而以從師可謂君子矣¶
　　晁補之曰瞫之失右也自謂黜而宜則亦安之苟¶
<pb:KR1e0045_WYG_054-19b>¶
　　自謂黜而非宜則亦有君命矣先軫何所受怨哉¶
　　自以未獲死所而往馳秦師豈死所也哉若恥無¶
　　勇乎則挺然以身投兕虎亦勇也是匹夫之剛也¶
　　狼瞫而君子孰非君子¶
晉人以公不朝來討公如晉夏四月己巳晉人使陽處¶
父盟公以恥之書曰及晉處父盟以厭之也適晉不書¶
諱之也公未至六月穆伯㑹諸侯及晉司空士縠盟于¶
垂隴晉討衛故也(討元年衛/人伐晉)書士縠堪其事也¶
<pb:KR1e0045_WYG_054-20a>¶
　　石季長曰内書公孫敖外書晉士縠政在於大夫¶
　　可見矣垂隴之盟按左氏則公猶在晉處父在晉¶
　　盟公公孫敖在鄭盟諸侯君弱而臣強可知也左¶
　　氏貴士縠之堪事宜辯疑削之¶
經三年春王正月叔孫得臣㑹晉人宋人陳人衞人鄭¶
人伐沈沈潰夏五月秦人伐晉冬公如晉十有二月己¶
巳公及晉侯盟晉陽處父帥師伐楚以救江¶
傳三年冬晉人懼其無禮於公也請改盟公如晉及晉¶
<pb:KR1e0045_WYG_054-20b>¶
侯盟¶
經四年秋晉侯伐秦¶
傳四年春晉人歸孔達于衛¶
傳五年冬晉陽處父聘于衛反過甯甯嬴(逆旅/大夫)從之及¶
温而還其妻問之嬴曰以剛商書曰沈漸剛克髙明柔¶
克夫子壹之其不沒乎天為剛徳猶不干時况在人乎¶
且華而不實怨之所聚也犯而聚怨不可以定身余懼¶
不獲其利而離其難是以去之(為六月晉/殺處父傳)晉趙成子欒¶
<pb:KR1e0045_WYG_054-21a>¶
貞子霍伯臼季皆卒¶
經六年秋八月乙亥晉侯驩卒冬十月公子遂如晉葬¶
晉襄公晉殺其大夫陽處父晉狐射姑出奔狄¶
傳六年春晉蒐于夷舍二軍(僖三十一年作五軍今/舍二軍復三軍之制)使¶
狐射姑將中軍(代先/且居)趙盾佐之(代趙/衰)陽處父至自温(往/年)¶
(聘衛過温/今始至)改蒐于董易中軍(易以趙盾為/帥射姑佐之)陽子成季之¶
屬也(處父嘗為趙/衰屬大夫)故黨於趙氏且謂趙盾能曰使能國¶
之利也是以上之宣子(趙/盾)於是乎始為國政制事典正¶
<pb:KR1e0045_WYG_054-21b>¶
法罪辟獄刑董逋逃由質要治舊洿本秩禮續常職出¶
滯淹既成以授大傅陽子與大師賈佗使行諸晉國以¶
為常法　秋八月乙亥晉襄公卒靈公少晉人以難故¶
欲立長君趙孟曰立公子雍(文公子襄公庶/弟杜祁所生)好善而長¶
先君愛之且近於秦秦舊好也置善則固事長則順立¶
愛則孝結舊則安為難故故欲立長君有此四徳者難¶
必抒矣(除/也)賈季曰不如立公子樂(文公/子)辰嬴嬖於二君¶
(辰嬴懷嬴也二/君懷公文公)立其子民必安之趙孟曰辰嬴賤班在¶
<pb:KR1e0045_WYG_054-22a>¶
九人其子何震之有(震/威)且為二嬖淫也為先君子不能¶
求大而出在小國辟也母淫子辟無威陳小而遠無援¶
將何安焉杜祁以君故讓偪姞而上之(偪姞生襄公為/世子故讓使在)¶
(已/上)以狄故讓季隗而已次之故班在四先君是以愛其¶
子而仕諸秦為亞卿焉秦大而近足以為援母義子愛¶
足以威民立之不亦可乎使先蔑士㑹如秦逆公子雍¶
賈季亦使召公子樂于陳趙孟使殺諸郫　賈季怨陽¶
子之易其班也(本中軍帥/易以為佐)而知其無援於晉也(少族/多怨)九¶
<pb:KR1e0045_WYG_054-22b>¶
月賈季使續鞫居殺陽處父書曰晉殺其大夫侵官也¶
(君已命帥處父/易之故曰侵官)冬十月襄仲如晉葬襄公　十一月丙¶
寅晉殺續簡伯(續鞫/居)賈季奔狄宣子使臾駢送其帑(妻/子)¶
夷之蒐賈季戮臾駢臾駢之人欲盡殺賈氏以報焉臾¶
駢曰不可吾聞前志有之曰敵惠敵怨不在後嗣忠之¶
道也夫子禮於賈季我以其寵報私怨無乃不可乎(言/已)¶
(蒙宣子/寵位)介人之寵非勇也損怨益仇非知也以私害公¶
非忠也釋此三者何以事夫子盡具其帑與其器用財¶
<pb:KR1e0045_WYG_054-23a>¶
賄親帥扞之送致諸竟¶
　　晁補之曰趙盾為政而賈季專立公子樂乃不討¶
　　又擅殺陽處父亦不討僅得歸罪續鞫居異哉夫陽¶
　　處父以能上盾公也賈季怨易班而害處父私也¶
　　盾自以不足當政耶則去之苟無愧於公而李再¶
　　逞私盾力不足以禁又送其帑無政莫甚焉¶
　¶
　¶
<pb:KR1e0045_WYG_054-23b>¶
　¶
　¶
　¶
　¶
　¶
　¶
　¶
　春秋分記卷五十四¶

