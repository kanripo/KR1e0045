# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 41
<pb:KR1e0045_WYG_041-1a>¶
欽定四庫全書¶
　春秋分記卷四十一　　　宋　程公説　撰¶
　　書二十三¶
職官書第一¶
昔在黄帝以雲紀故爲雲師而雲名(黄帝軒轅氏姬姓/之祖受命有雲瑞)¶
(故以雲紀事百官師長皆以/雲為名號縉雲氏其一官也)炎帝氏以火紀故爲火師¶
而火名(炎帝神農氏姜姓之祖亦/有火瑞以火紀事名百官)共工氏以水紀故爲¶
水師而水名(共工在神農前太皥/後受水瑞以水名官)太皥氏以龍紀故爲¶
<pb:KR1e0045_WYG_041-1b>¶
龍師而龍名(太皥伏犧氏風姓之祖/有龍瑞故以龍命官)少皥摯之立也鳯¶
鳥適至故紀於鳥爲鳥師而鳥名鳯鳥氏厯正也(鳯鳥/知天)¶
(時故以名/厯正之官)𤣥鳥氏司分者也(𤣥鳥燕也以春/分來秋分去)伯趙氏司¶
至者也(伯勞也以夏至鳴冬至止/月令仲夏之月鵙始鳴)青鳥氏司啓者也(鶬/鷃)¶
(也以立春/鳴立夏止)丹鳥氏司閉者也(鷩雉也以立秋來立冬去/入大水為蜃上四鳥皆厯)¶
(正之/属官)祝鳩氏司徒也(鷦鳩也鷦鳩孝故/為司徒主教民)瞗鳩氏司馬也¶
(王瞗也鷙而有别/故為司馬主法制)鳲鳩氏司空也(鴶鵴也鳲鳩平均/故為司空平水土)爽¶
鳩氏司寇也(鷹也鷙故為/司寇主盜賊)鶻鳩氏司事也(鶻鵰也春來/冬去故為司)¶
<pb:KR1e0045_WYG_041-2a>¶
(事/)五鳩鳩民者也(鳩聚也治民上/聚故以鳩為名)五雉爲五工正(雉有/五種)¶
(西方曰鷷雉東方曰鶅雉南方曰翟/雉北方曰鵗雉伊洛之南曰翬雉)利器用正度量夷¶
民者也(夷平/也)九扈爲九農正(扈有九種也春扈鳻□夏/扈竊𤣥秋扈竊藍冬扈竊)¶
(黄棘扈竊丹行扈唶唶宵扈嘖嘖桑扈竊脂老扈/鷃鷃以九扈為九農之號各隨其宜以教民事)扈民¶
無滛者也(止使民/不滛放)自顓頊以來不能紀逺乃紀於近爲¶
民師而命以民事則不能故也(顓頊氏代少皥以民事/命官以上皆郯子所言)¶
(見左氏昭十七年/傳故備著于首)堯命羲和四子順天文授民時内有¶
百揆四岳外有州牧侯伯舜命禹作司空棄后稷卨司¶
<pb:KR1e0045_WYG_041-2b>¶
徒咎繇作士垂共工伯益作虞伯夷秩宗典禮夔典樂¶
龍納言周官亦云唐虞稽古建官惟百名雖異於紀逺¶
而命官分職猶倣諸古夏殷官倍亦克用乂其詳亡聞¶
周則備矣天官冢宰地官司徒春官宗伯夏官司馬秋¶
官司寇冬官司空是爲六卿各有徒屬職分用於百事¶
太師太傅太保是爲三公蓋參天子坐而議政無不總¶
統故不以一職名官又立三少爲之副少師少傅少保¶
是爲孤卿與六卿爲九焉諸侯大國三卿次國二卿小¶
<pb:KR1e0045_WYG_041-3a>¶
國一卿皆命於天子大夫不世爵使以德爵以功周衰¶
侯度不謹官失常守而百職亂迄于春秋周公所作之¶
法度亂其常矣所建之官制廢其守矣孔子陳後王之¶
法曰審法度修廢官四方之政行焉凢經書王朝之官¶
曰公曰宰於卿大夫士皆以命數為差尚周公舊典禮¶
經也雖傳廣記備言而六卿之屬官名見者尚鮮蓋禮¶
樂征伐不自上出則其官安得而具若邦國之制則無¶
非僭越者矣諸侯擅其命不復請于天子卿職多其人¶
<pb:KR1e0045_WYG_041-3b>¶
不復考于古制宋雖先代之後得自命官修其禮物固¶
異他國然安可復備天子之制乎太宰列於六卿之外¶
政卿有右師左師之名較之殷典亦復不合魯世三卿¶
仲叔季氏實秉政權而臧孫東門子叔三氏無非卿職¶
齊立三宰而司寇之置亦踰常法豈周制哉晉並建二¶
孤而實則公以三軍將佐為六卿及增為五軍而卿之¶
數十又為新軍而卿之數十有二置散卿而無軍行以¶
卿官而為大夫僭禮敗度尤不可訓陳卿有三而鄭卿¶
<pb:KR1e0045_WYG_041-4a>¶
亦六效尤大國誰執其咎秦之不更庶長楚之令尹莫¶
敖義莫得聞國異政家殊俗甚矣其衰也是以春秋士¶
以名氏見大夫以字見以官稱者各有所見也在其國¶
則稱為卿於王朝當曰大夫皆以周公之法繩之左傳¶
紀事於列國官制大畧可覩蓋春秋用王法以繩衰世¶
之失其法簡而嚴傳因紀事以明建置之實其名詳而¶
備因其詳以不沒其實則聖人所為修春秋之意容可¶
類見使諸侯一遵王制之舊則有周官之六典在惟其¶
<pb:KR1e0045_WYG_041-4b>¶
變古亂常多負成周之法度此春秋官制所以識也夫¶
周室存而别志春秋職官亦足以見當時之失矣故用¶
首著經傳王朝之官以其爲春秋而作則當取諸此由¶
周而下曰魯晉齊宋衛蔡陳鄭曹燕秦楚吳則各自著¶
録因其㳂革以知其得失周官盛典不辨自明矣夫子¶
之得官名於郯子也甞有天子失官之嘆其以先王官¶
制亂於春秋故歟傳者不達乃曰官不脩其職噫名不¶
正則言不順言不順則事不成反本尋原失固有在豈¶
<pb:KR1e0045_WYG_041-5a>¶
但不脩其職云乎哉若邾莒滕薛等國漸以朘削凢經¶
所録無非稱人故畧而不書¶
公(經書州公兩祭公/  宰周公)¶
　　天子之公不過九命故八命九命稱公曾為三公¶
　　而有土為畿内諸侯亦曰公皆以地配公言之蓋¶
　　古所謂三公也周官曰三公論道經邦官不必備¶
　　惟其人¶
大宰兼公¶
<pb:KR1e0045_WYG_041-5b>¶
　　天官大宰掌建邦之六典以佐王治邦國榖梁傳¶
　　曰天子之宰通乎四海古者三公無其人則以六¶
　　卿之有道者上兼師保之任冢宰或闕亦以三公¶
　　下行端揆之職蓋以三公與王坐而論道冢宰揆¶
　　百官均四海俱為重任禹自司空進宅百揆又曰¶
　　作朕股肱耳目是以宰臣上兼師保之任也周公¶
　　為師又曰位冢宰正百工是以三公下行端揆之¶
　　職也宰周公以冢宰而兼三公矣(傳稱宰孔經言/宰周公是知為)¶
<pb:KR1e0045_WYG_041-6a>¶
　　(冢宰兼/三公)¶
卿(祭伯/召伯)　(凢伯/渠伯)　(毛伯/單伯)¶
　　天子之卿不過七命故六命七命稱伯伯即卿也¶
　　天官大宰卿一人為上大夫公羊於祭伯凢伯傳¶
　　曰天子之大夫亦以為上大夫矣至渠伯糾傳則¶
　　曰其稱宰渠伯糾何下大夫也據下大夫稱字如¶
　　劉夏是己此稱伯何得云下大夫乎¶
宰(宰周公/宰咺)　(宰渠伯糾/)¶
<pb:KR1e0045_WYG_041-6b>¶
　　周官治官之屬大(音太/下同)宰卿一人則春秋六命七¶
　　命稱伯者也小宰中大夫二人則五命稱子者也¶
　　宰夫下大夫四人則四命稱字者也上士八人則¶
　　三命名氏通者也中士十有六人則再命名之者¶
　　也旅下士三十有二人則一命稱人者也考之經¶
　　稱宰有三如宰周公是以冢宰兼公也宰渠伯糾¶
　　大宰之卿也宰咺雖稱名然以官録亦為卿宰書¶
　　名春秋貶之¶
<pb:KR1e0045_WYG_041-7a>¶
司徒¶
　　襄二十一年傳欒盈過周王使司徒禁掠欒氏者¶
　　按周官司寇掌詰姦慝刑暴亂而此命司徒者以¶
　　司徒掌㑹萬民之卒伍以起徒役以比追胥故追¶
　　盜是其所掌獲得罪人乃使司寇刑之(衛武公以/諸侯入為)¶
　　(司/徒)¶
中大夫(蘇子/單子)　(尹子/劉子)¶
　　天子之大夫不過五命稱子中大夫也¶
<pb:KR1e0045_WYG_041-7b>¶
下大夫(南季/子突)　(家父/叔服)　(榮叔之祭叔/仍叔  子)¶
　　四命字之下大夫也¶
上士(劉夏虎石尚/王子)　(王子瑕/)¶
　　天子之士不過三命三命名氏通上士也¶
中士¶
　　再命中士則稱名謂獨以名舉耳公羊傳宰咺曰¶
　　宰者何官也宰士也孔穎達曰周禮宰夫小宰皆¶
　　是大夫未知宰咺是何宰也宰夫職曰凢邦之弔¶
<pb:KR1e0045_WYG_041-8a>¶
　　事掌其戒令與其幣器財用鄭𤣥云弔事弔諸侯¶
　　諸臣幣所用賻也既掌弔事或即充使此蓋宰夫¶
　　也按春秋再命稱名不以官録春秋書曰宰何得¶
　　直以為中士哉¶
下士(宰旅/)¶
　　一命稱人凢書王人皆下士之職又襄二十六年¶
　　傳韓宣子聘于周曰晉士起將歸時事於宰旅杜¶
　　預注宰旅冢宰之下士按周禮大宰之屬有旅下¶
<pb:KR1e0045_WYG_041-8b>¶
　　士三十有二人是知宰旅為冢宰之下士也以其¶
　　官卑故下士獨得旅稱¶
諸侯入爲卿士¶
　　春秋初去三代未逺先王遺制猶有存者若鄭武¶
　　公父子列為周司徒善於其職此外諸侯入為卿¶
　　士也鄭在西周蓋縣内諸侯及王東遷惟鄭是依¶
　　故武莊為平王卿士(隠三/年)為王左卿士(九/年)則猶其¶
　　世職之舊其後廢置不常如以虢公忌父為卿士¶
<pb:KR1e0045_WYG_041-9a>¶
　　而鄭以王貳於虢故疑邦國自是不復入仕于王¶
　　朝矣¶
　　　　　天官之屬¶
膳夫¶
　　莊十九年傳王收膳夫之秩故石速作亂因蘇氏¶
　　按周官天官之屬膳夫掌王之食飲膳羞以養王¶
　　及后世子石速為膳夫其任此矣¶
　　　　　地官之屬¶
<pb:KR1e0045_WYG_041-9b>¶
師¶
　　莊十九年傳子頽有寵蔿國為之師周禮地官之¶
　　屬師氏掌以媺詔王以三徳教國子鄭氏注師氏¶
　　教國子而世子亦齒焉子頽莊王子以蔿國為之¶
　　師蓋師氏職云¶
山人¶
　　昭四年傳申豐言藏氷山人取之縣人傳之輿人¶
　　納之𨽻人藏之杜預注山人虞官按周禮司徒之¶
<pb:KR1e0045_WYG_041-10a>¶
　　屬山虞掌山林之政令山人猶山虞也¶
縣人¶
　　同上傳杜預注縣人遂屬按周禮司徒之屬有遂¶
　　人掌邦之野五遂為縣故杜謂為遂屬又縣正亦¶
　　屬司徒各掌其縣之政令徴比以頒田里以分職¶
　　事縣人蓋縣正之官¶
　　　　山人縣人輿人𨽻人四官雖申豐以荅魯季¶
　　　　武子之問然皆序古制非指魯也故列之周¶
<pb:KR1e0045_WYG_041-10b>¶
　　　　輿人𨽻人見下方¶
　　　　　春官之屬¶
大史¶
　　文十五年傳史佚有言服䖍曰周成王大史又哀¶
　　六年楚子問諸周大史按周禮大史下大夫二人¶
　　掌建邦之六典以逆邦國之治甞考春官有大史¶
　　小史内史外史御史而無左右史之名禮記玉藻¶
　　動則左史書之孔穎達正義云大史記動作之事¶
<pb:KR1e0045_WYG_041-11a>¶
　　在君左廂記事則大史為左史也内史掌策命所¶
　　掌在君之右故為右史酒誥云矧大史友内史友¶
　　鄭注大史内史掌記言行斯大史當為左史而内¶
　　史當為右史之證¶
内史¶
　　僖二十八年王命内史叔興父策命晉侯為侯伯¶
　　按周禮内史中大夫一人掌王八柄之法以詔王¶
　　治凢命諸侯及孤卿大夫則策命之蓋大宰既以¶
<pb:KR1e0045_WYG_041-11b>¶
　　爵禄詔王内史又居中貳之策謂以簡策書王命¶
　　其文若曰王謂叔父敬服王命晉侯三辭從命受¶
　　策以出尚周制之舊斯皆言語之事即右史也¶
卜正¶
　　隠十一年傳滕侯曰我周之卜正也按周禮春官¶
　　大卜下大夫二人其下有卜師卜人龜人筮人大¶
　　卜為之長正訓長也故曰卜正¶
　　　　　夏官之屬¶
<pb:KR1e0045_WYG_041-12a>¶
御士¶
　　僖二十四年狄師攻王王御士將禦之杜預注周¶
　　禮王之御士十二人按周禮無御士之官唯夏官¶
　　大僕之屬有御僕下士十有二人掌王之燕令鄭¶
　　𤣥云燕居時之令以親近王故欲為王禦寇¶
輿人𨽻人¶
　　昭四年傳申豐言藏氷輿人納之𨽻人藏之杜預¶
　　注皆賤官按周禮夏官之屬有𨽻僕即輿人之類¶
<pb:KR1e0045_WYG_041-12b>¶
候¶
　　襄二十一年傳欒盈過周王使候出諸轘轅杜預¶
　　注候送迎賔客之官也按周禮夏官之属候人各¶
　　掌其方之道治與其禁令以設候人若有方治則¶
　　帥而致于朝及歸送之鄭氏注周禮候人即引春¶
　　秋出諸轘轅事曰是其送之¶
　　　　　秋官之屬¶
尉氏¶
<pb:KR1e0045_WYG_041-13a>¶
　　襄二十一年傳欒盈過周辭曰臣戮餘也請歸死¶
　　於尉氏杜預注尉氏討姦之官孔穎達曰猶言歸¶
　　死於司敗明尉氏主刑人故為討姦之官周禮司¶
　　寇之屬無尉氏蓋周衰官名改易於時有此官耳¶
　　司敗亦非周禮官名也¶
行人¶
　　襄二十一年傳欒盈過周辭於行人杜預注王行¶
　　人也按周禮秋官之屬大行人掌大賔之禮及大¶
<pb:KR1e0045_WYG_041-13b>¶
　　客之儀以親諸侯小行人掌邦國賔客之禮籍以¶
　　待四方之使者凢諸侯入朝王則逆勞于畿凢四¶
　　方之使者大客則擯小客則受其幣而聴其辭又¶
　　以萬民利害等為五書每國辨異之以反命于王¶
　　欒盈以罪出奔雖非使者然於是伸其辭尚小行¶
　　人聴辭而反命之遺意故知此年行人為小行人¶
　　明矣¶
　　　　　冬官之屬¶
<pb:KR1e0045_WYG_041-14a>¶
陶正¶
　　襄二十五年傳昔虞閼父為周陶正服事我先王¶
　　我先王賴其利器用也蓋司工之官¶
　　　　　家臣之屬¶
宰¶
　　襄十年傳王叔之宰與伯輿之大夫瑕禽杜預注¶
　　宰家臣周禮春官六命賜官大抵官臣亦天子賜¶
　　謂使自置其臣治家邑如諸侯傳曰曾臣彪將率¶
<pb:KR1e0045_WYG_041-14b>¶
　　諸侯以討其官臣偃實先後之是也在王朝之卿¶
　　則大宰云施則於都鄙建其長立其兩是也(諸侯/大夫)¶
　　(之家臣/亦然)¶
屬大夫¶
　　襄十年傳伯輿之大夫瑕禽杜預注屬大夫蓋伯¶
　　輿之屬也王叔有家臣伯輿卑未至六命不得有¶
　　宰而止設其屬¶
　内魯¶
<pb:KR1e0045_WYG_041-15a>¶
　　　　　孤¶
傳¶
　　閔二年傳公傅奪卜齮田謂之公傅則周官三孤¶
　　之一也上公之國孤一人魯侯國不應有孤曰公¶
　　傅蓋僭置孤卿矣然名同孤卿而國政皆世卿司¶
　　之¶
侯國卿大夫士府史之制¶
　　周禮大宰之職掌建邦之六典以佐王治邦國乃¶
<pb:KR1e0045_WYG_041-15b>¶
　　施典于邦國而建其牧立其監設其參傅其伍陳¶
　　其殷置其輔蓋以侯伯有功徳者加命作州長謂¶
　　之牧所謂八命作牧也監謂公侯伯子男各監一¶
　　國書曰王啓監厥亂為民此封康叔之言也至於¶
　　參伍殷輔則卿大夫士府史之屬參為卿三人伍¶
　　謂大夫五人殷衆也謂衆士也王制諸侯上士二¶
　　十七人(三卿下各陳士九/人三九二十七人)輔謂三卿之下各設府¶
　　史胥徒及庶人在官者皆周制也自入春秋僭禮¶
<pb:KR1e0045_WYG_041-16a>¶
　　亂常踰制多矣故於内魯先叙王制之舊而後列¶
　　邦國改革之僭¶
三卿¶
　　天子之制冢宰司徒宗伯司馬司寇司空倣天地¶
　　四時曰六官諸侯并六為三而兼職焉立司徒兼¶
　　冢宰之事立司馬兼宗伯之事立司空兼司寇之¶
　　事即上所謂設其參也武王牧野之師惟有司徒¶
　　司馬司空成王告康叔曰我有司徒司馬司空尹¶
<pb:KR1e0045_WYG_041-16b>¶
　　旅又曰圻父農父宏父皆三官之職魯周公之後¶
　　宜有足證按昭四年傳叔孫聘王(襄二十/四年)王賜之¶
　　路魯使三官書之于時季孫宿為司徒叔孫豹為¶
　　司馬孟孫羯為司空三卿之數與班序之次尚周¶
　　舊典如書賜路一事而三官皆與焉亦見相關處¶
　　然在隠十一年則羽父求為大宰文二年夏父弗¶
　　忌為宗伯襄二十一年季孫責司寇臧武仲以詰¶
　　盜則魯又具六卿矣以經考之自莊公世曰臧孫¶
<pb:KR1e0045_WYG_041-17a>¶
　　氏孟孫氏叔孫氏季孫氏是為四卿若公子結之¶
　　非世卿不在焉僖公末年東門公子遂亦見於經¶
　　則為五卿矣宣公末年公弟叔肹後為子叔氏則¶
　　為六卿矣故成二年戰鞌之役季孫行父臧孫許¶
　　叔孫僑如公孫嬰齊四卿並出而仲孫蔑仲嬰齊¶
　　不在帥師之數成十五年仲嬰齊卒自此其後不¶
　　見於經猶有五卿焉又以譏世卿也¶
五大夫¶
<pb:KR1e0045_WYG_041-17b>¶
　　周制司徒之下置小卿二人一曰小宰(亦曰大/宰大夫)二¶
　　曰小司徒(亦曰司/徒大夫)司空之下亦置小卿二人一曰¶
　　小司寇(亦曰司/寇大夫)二曰小司空(亦曰司/空大夫)司馬之下惟¶
　　置小卿一人曰小司馬(亦曰司/馬大夫)此五大夫之職即¶
　　上所謂傅其伍也春秋世五大夫之名不著而多¶
　　僭制故具改革之實于下¶
司徒¶
　　周制司徒兼行冢宰之事按昭四年傳言襄二十¶
<pb:KR1e0045_WYG_041-18a>¶
　　四年王賜叔孫路時季孫為司徒實書名杜預注¶
　　書名定位號質之周禮大司徒佐王帥其屬掌邦¶
　　教曰以賢制爵以庸制禄蓋司徒之職矣而未聞¶
　　以之兼冢宰則非侯國之制也¶
司馬¶
　　周制司馬兼行宗伯之事昭四年傳言叔孫為司¶
　　馬與工正書服考之周禮掌邦政其屬有司士掌¶
　　羣臣之政亦以徳詔爵以功詔禄工正雖不屬司¶
<pb:KR1e0045_WYG_041-18b>¶
　　馬然司服巾車皆宗伯之屬今魯使同司馬書服¶
　　尚兼行宗伯遺意(詳見工/正下)然宗伯又别命官亦非¶
　　侯國之制也¶
司空¶
　　周制司空兼行司寇之事按隠二年傳司空無駭¶
　　(無駭為司空又書卒盖為卿矣/經不書氏以隠未之請命耳)又昭四年傳言孟¶
　　孫為司空以書勲考之周官司空掌邦土而司勲¶
　　則屬夏官今司空書勲侵司馬之職矣孔穎達謂¶
<pb:KR1e0045_WYG_041-19a>¶
　　春秋之時又是諸侯之法不可盡與禮同况司寇¶
　　既别命官亦非侯國之制也¶
大宰¶
　　隠十一年傳羽父請殺桓公將以求大宰杜預注¶
　　大宰官名孔穎達曰羽父求大宰蓋欲令魯特置¶
　　此官以榮己耳以後更無大宰知魯竟不立之按¶
　　侯國冢宰之事司徒兼之其下當置小宰大夫曰¶
　　大宰僣也雖於時不果命翬必魯甞置此官而後¶
<pb:KR1e0045_WYG_041-19b>¶
　　翬求為之也考之經在桓公時公子翬竟為命卿¶
　　且終春秋小宰不一見於傳則魯大宰疑或有焉¶
宗伯¶
　　文二年傳躋僖公逆祀也於是夏父弗忌為宗伯¶
　　君子以為失禮弗忌宗人夏父展之後當是世為¶
　　禮官至弗忌為宗伯則古卿官也考之左傳魯宗¶
　　伯僅一見哀二十四年宗人釁夏亦宗伯之屬故¶
　　國語夏父弗忌為宗烝將躋僖公宗有司曰非昭¶
<pb:KR1e0045_WYG_041-20a>¶
　　穆也曰我為宗伯何常之有是宗伯為卿而宗人¶
　　特有司之事則魯專命宗伯非以司馬兼之僣矣¶
司寇¶
　　襄二十一年傳魯多盜季孫謂臧武仲曰子盍詰¶
　　盜子為司寇將盜是務去按周禮司寇掌邦禁詰¶
　　姦慝刑暴亂雖同其職然侯國司寇之事司空兼¶
　　之其下當置小司寇今但曰司寇且臧氏世卿必¶
　　非小司寇大夫之職亦僭矣¶
<pb:KR1e0045_WYG_041-20b>¶
論魯卿之序¶
　　以昭四年傳三家三官之序言之季孫為司徒叔¶
　　孫為司馬孟孫為司空尚周制之舊也故前此臧¶
　　武仲謂季孫為正卿(襄二十/一年)而卜楚丘告莊叔(得/臣)¶
　　亦以叔孫豹為亞卿(昭五/年)是司徒正卿司馬為亞¶
　　司空為下矣周禮司寇居司空之上而魯司寇在¶
　　三卿外蓋由僣制増置司徒不復兼行之舊傳所¶
　　以志具官之失也¶
<pb:KR1e0045_WYG_041-21a>¶
　　又按襄四年傳謂季孫行父為正卿二十一年傳¶
　　謂季孫宿為正卿叔孫婼為介卿而昭五年傳亦¶
　　以叔孫得臣叔孫豹為亞卿是季氏世為正卿而¶
　　叔孫氏世為亞卿也至婼(豹庶/子)以王命為政(昭二/十一)¶
　　(年/)其後季孫意如憎其在己上位而惡諸晉(昭二/十一)¶
　　(年/)則自昭以後叔孫位序在季氏上矣¶
左宰¶
　　襄二十三年傳季氏以公鉏為馬正又出為公左¶
<pb:KR1e0045_WYG_041-21b>¶
　　宰杜預注出季氏家臣仕於公左宰其大宰之屬¶
　　歟¶
宰人¶
　　哀三年傳司鐸火命宰人出禮書以待命杜預注¶
　　冢宰之屬按周禮宰夫凢禮事贊小宰比官府之¶
　　具¶
府人¶
　　昭三十二年傳反賜於府人按周禮大府賞九貢¶
<pb:KR1e0045_WYG_041-22a>¶
　　九賦九功之貳以受其貨賄之入王府掌王之金¶
　　玉玩好兵器凢良貨賄之藏内府掌受九貢九賦¶
　　九功之貨賄良兵良器以待邦之大用外府掌邦¶
　　布之入出侯國與王制異然府人司賜子之物亦¶
　　猶大府玉府内府外府所掌矣¶
周人¶
　　哀三年傳司鐸火命周人出御書俟於宫杜預注¶
　　周人司周書典籍之官御書進於君者也使待命¶
<pb:KR1e0045_WYG_041-22b>¶
　　於宫按周禮司書掌邦之六典八法八則九職九¶
　　正九事邦中之版土地之圖周人司周書其司書¶
　　之類歟在魯故以周人别之韓宣子適魯見易象¶
　　與魯春秋曰周禮盡在魯矣魯周公之後藏周典¶
　　籍為多故以周人名官¶
隧正¶
　　襄七年傳叔仲昭伯為隧正欲善季氏謂南遺請¶
　　城費隧正主徒役也五縣為遂則隧正當如周禮¶
<pb:KR1e0045_WYG_041-23a>¶
　　之遂人掌諸遂之政令徒役出諸遂之民故為主¶
　　役徒者按周禮遂人掌邦之野五家為鄰五鄰為¶
　　里四里為鄼五鄼為鄙五鄙為縣五縣為遂鄭司¶
　　農云王國百里内為六鄉外為六遂鄭𤣥云郊内¶
　　比閭族黨州鄉郊外鄰里鄼鄙縣遂異其名者示¶
　　相變耳尚書費誓云魯人三郊三遂則侯國之有¶
　　鄉遂亦以郊内外别之城費之命出於季氏城費¶
　　之役制於昭伯¶
<pb:KR1e0045_WYG_041-23b>¶
賈正¶
　　昭二十五年傳臧㑹奔郈郈魴假使為賈正焉計¶
　　於季氏杜預注魴假郈邑大夫賈正掌貨物使有¶
　　常價若市吏送計簿於季氏按周官賈師二十四¶
　　則一人各掌其次之貨賄之治辨其物而均平之¶
　　禁貴價者使有恒賈而屬於司徒此郈邑大夫使¶
　　為賈正是為郈市之賈正也其後為叔孫私邑此¶
　　時尚為公邑故使賈正通計簿於季氏昭四年傳¶
<pb:KR1e0045_WYG_041-24a>¶
　　季孫為司徒謂季武子也季氏世為正卿平子踐¶
　　司徒之職賈正送計簿乃其屬云¶
　　　　右左宰而下於周官為大宰之屬隧正賈正¶
　　　　為司徒之屬在侯國皆屬之司徒¶
宗人¶
　　哀二十四年傳將以公子荆之母為夫人使宗人¶
　　釁夏獻其禮曰汝為宗司杜預注宗人禮官也按¶
　　國語公使宗婦覿用幣宗人夏父展曰臣從有司¶
<pb:KR1e0045_WYG_041-24b>¶
　　則展職猶釁夏也宗人以司稱宜為宗伯之屬周¶
　　禮都宗人掌都祭祀之禮正都禮與服家宗人掌¶
　　家祭祀之禮與其衣服宫室車旗之禁令宗人蓋¶
　　司禮者¶
大祝¶
　　昭十七年傳祝史請所用幣按周禮大祝掌六祝¶
　　之辭小祭祀故以用幣為請¶
大史¶
<pb:KR1e0045_WYG_041-25a>¶
　　文十八年傳大史對曰先大史臧文仲又昭十七¶
　　年傳大史曰在此月也按周禮大史掌建邦之六¶
　　典諸侯大史其職亦同¶
卜¶
　　閔二年傳使卜楚丘之父卜之杜預注魯掌卜大¶
　　夫按周禮有大卜掌三兆之法掌三易之法掌三¶
　　夢之法又卜師掌開龜之四兆¶
祝宗卜吏四官之重¶
<pb:KR1e0045_WYG_041-25b>¶
　　定四年傳祝宗卜史命以伯禽注大祝宗人大卜¶
　　大史凢四官即上所述是已古者惟先事人與神¶
　　此四官賜出王命不得私立是以重之傳述魯四¶
　　官皆王命之舊云¶
巾車¶
　　哀三年傳巾車脂轄杜預注巾車掌車按周官巾¶
　　車掌公車之政令辨其用與其旗物而等叙之以¶
　　治其出入巾猶衣也巾車公車之長¶
<pb:KR1e0045_WYG_041-26a>¶
校人¶
　　哀三年傳校人乘馬杜預注校人掌馬乘馬謂使¶
　　四馬相從為駕之易按周禮校人掌王馬之政辨¶
　　六馬之属凢頒良馬而飬乘之乘馬一師四圉自¶
　　乘至廏其數二百一十六匹六廏成校校有左右¶
　　此王制也魯之校人義倣此而馬數不可考蓋不¶
　　當與王制同¶
圉人¶
<pb:KR1e0045_WYG_041-26b>¶
　　莊三十二年傳圉人犖杜預注圉人掌養馬者周¶
　　禮圉人掌養馬芻牧之事以役圉師¶
　　　　右宗人而下於周官為宗伯之屬校人而下¶
　　　　為司馬之屬在侯國皆屬之司馬¶
行人¶
　　昭二十三年經晉人執我行人叔孫婼按周官大¶
　　行人掌大賓之禮及大客之儀以親諸侯小行人¶
　　掌邦國賓客之禮籍以待四方之使者諸侯之行¶
<pb:KR1e0045_WYG_041-27a>¶
　　人當亦通掌此事釋例曰使以行言言以按事信¶
　　令之要於是乎在古者兵交使在其間或執殺之¶
　　皆譏也¶
工正¶
　　昭四年傳夫子為司馬與工正書服杜預注車服¶
　　之器工正所書孔穎達曰工正雖不屬司馬掌作¶
　　車服故與司馬書服按周官司空掌邦土居四民¶
　　時地利冬官書闕以考工記補之故孔以工正不¶
<pb:KR1e0045_WYG_041-27b>¶
　　屢司馬也(按侯國司馬兼行宗伯之事而周禮司/服巾車皆宗伯之屬今司馬與工正書)¶
　　(服猶兼行宗伯事之遺意惟魯别置宗伯而/工正不以車服名官此為不同故附見於此)¶
大匠¶
　　襄四年傳匠慶用蒲圃之檟杜預注魯大匠按周¶
　　禮考工記有匠人掌建國宫室¶
　　　　右行人於周官為司寇之屬工正而下為司¶
　　　　空之屬在侯國皆屬之司空¶
　　　　　家臣¶
<pb:KR1e0045_WYG_041-28a>¶
宰¶
　　襄七年傳南遺為費宰杜預注費季氏邑凢三家¶
　　私邑皆以宰稱接傳言王叔之宰此王卿家宰也¶
　　王卿之宰天子賜之而侯國家臣亦然魯政出季¶
　　氏未必君賜也¶
馬正¶
　　襄二十三年傳季氏以公鉏為馬正杜預注馬正¶
　　家司馬又定十年公南為馬正(叔孫/家臣)昭二十五年¶
<pb:KR1e0045_WYG_041-28b>¶
　　叔孫氏之司馬鬷戾皆同此職¶
工師¶
　　定十年傳叔孫謂郈工師駟赤杜預注工師掌工¶
　　匠之官郈時為叔孫氏私邑工師其家臣矣¶
　¶
　¶
　¶
　春秋分記卷四十一¶

