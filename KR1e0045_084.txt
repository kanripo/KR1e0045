# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 84
<pb:KR1e0045_WYG_084-1a>¶
欽定四庫全書¶
　春程分記卷八十四　　　宋　程公說　撰¶
　　小國第四¶
　　　徐　　　　　　　　頓¶
　　　温　　　　　　　　郜¶
　　　巴　　　　　　　　鄫¶
　　　郯　　　　　　　　麇¶
　　　偪陽　　　　　　　鄅¶
<pb:KR1e0045_WYG_084-1b>¶
　　　沈　　　　　　　　舒¶
　　　舒鳩　　　　　　　夔¶
　　　鄖　　　　　　　　宿¶
　　　　徐¶
　　姬姓子爵吳與國在今泗州臨淮縣徐城鎮¶
莊公經二十六年秋公㑹宋人齊人伐徐(無/傳)¶
僖公經三年夏徐人取舒(無/傳)¶
經十有五年春楚人伐徐三月公㑹齊侯宋公陳侯衛¶
<pb:KR1e0045_WYG_084-2a>¶
侯鄭伯許男曹伯盟于牡丘遂次于匡公孫敖帥師及¶
諸侯之大夫救徐冬楚人敗徐于婁林¶
傳十五年春楚人伐徐徐即諸夏故也三月盟于牡丘¶
救徐也孟穆伯帥師及諸侯之師救徐諸侯次于匡以¶
待之冬楚子敗徐于婁林徐恃救也¶
傳十六年夏齊伐厲不克救徐而還¶
經十有七年春齊人徐人伐英氏¶
傳十七年春齊人為徐伐英氏以報婁林之役也¶
<pb:KR1e0045_WYG_084-2b>¶
文公經七年冬徐伐莒¶
昭公傳四年夏楚子(靈/王)合諸侯于申徐子吳出也以為¶
貳焉故執諸申(詳見/楚)¶
傳六年秋徐儀楚聘于楚楚子執之逃歸懼其叛也使¶
薳泄伐徐吳人救之¶
傳十二年冬十月楚子狩于州來使蕩侯潘子司馬督¶
嚻尹午陵尹喜帥師圍徐以懼吳(詳見/楚)¶
傳十六年春齊侯伐徐二月丙申齊師至于蒲隧徐人¶
<pb:KR1e0045_WYG_084-3a>¶
行成賂以甲父之鼎(詳見/齊)¶
傳二十七年吳公子掩餘奔徐(為光弑王/僚故出奔)¶
經三十年冬十有二月吳滅徐徐子章羽奔楚¶
傳三十年吳子使徐人執掩餘(二十七/年奔故)掩餘懼奔楚冬¶
十二月吳子伐徐防山以水之巳夘滅徐徐子章羽斷¶
其髮攜其夫人以逆吳子吳子唁而送之使其邇臣從¶
之遂奔楚楚沈尹戌帥師救徐弗及遂城夷使徐子處¶
之¶
<pb:KR1e0045_WYG_084-3b>¶
　　　　頓¶
　　姬姓子爵國在今淮寧府南頓縣¶
僖公經二十有五年秋楚人圍陳納頓子于頓¶
傳二十五年秋楚令尹子玉圍陳納頓子于頓(頓廹於/陳出奔)¶
(楚故楚圍/陳以納之)¶
襄公經四年冬陳人圍頓¶
傳四年冬楚子使頓間陳而侵伐之故陳人圍頓¶
昭公經二十有三年秋七月戊辰吳敗頓胡沈蔡陳許¶
<pb:KR1e0045_WYG_084-4a>¶
之師于雞父¶
定公經十有四年春二月辛巳楚公子結陳公孫佗人¶
帥師滅頓以頓子牂歸¶
傳十四年春頓子牂欲事晉背楚而絶陳好二月楚滅¶
頓¶
　　　　温¶
　　姬姓子爵蘇氏邑國在今河南温縣¶
莊公傳十九年秋五大夫(蒍國邊伯詹/父子禽祝跪)奉子頽以伐王¶
<pb:KR1e0045_WYG_084-4b>¶
(惠/王)不克出奔温蘇子奉子頽以奔衛¶
僖公經十年春王正月狄滅温温子奔衛¶
傳十年春狄滅温蘇子無信也蘇子叛王即狄又不能¶
於狄狄人伐之王不救故滅蘇子奔衛(蘇子國/於温)¶
　　　　郜¶
　　姬姓子爵其先文王子聃季弟也宋與國按郜有¶
　　二南郜則來朝者是也北郜則取郜鼎者是也今¶
　　單州城武縣有兩郜城故合書之¶
<pb:KR1e0045_WYG_084-5a>¶
隠公經十年夏六月壬戌公敗宋師于管辛未取郜¶
桓公經二年夏四月取郜大鼎于宋戊申納于大廟¶
僖公經二十年夏郜子來朝(無/傳)¶
　　　　巴¶
　　姬姓子爵國在今重慶府¶
桓公傳九年春巴子使韓服告于楚請與鄧為好楚子¶
使道朔將巴客以聘于鄧鄧南鄙鄾人攻而奪之幣殺¶
道朔及巴行人　夏楚使鬭亷帥師及巴師圍鄾鄧救¶
<pb:KR1e0045_WYG_084-5b>¶
鄾三逐巴師不克鄧師大敗鄾人宵潰¶
莊公傳十八年巴人叛楚而伐那處取之遂門于楚冬¶
伐楚¶
傳十九年春楚子禦之大敗于津(為巴人/所敗)¶
文公傳十六年春秦人巴人從楚師滅庸¶
哀公傳十八年春巴人伐楚圍鄾三月楚敗巴師于鄾¶
(詳見/楚)¶
　　　　鄫(亦作/繒)¶
<pb:KR1e0045_WYG_084-6a>¶
　　姒姓子爵今沂州承縣有故鄫國¶
僖公經十有四年夏六月季姬及鄫子遇于防使鄫子¶
來朝¶
傳十四年春鄫季姬來寧公怒止之以鄫子之不朝也¶
夏遇于防而使來朝¶
經十有五年秋九月季姬歸于鄫(無/傳)¶
經十有六年夏四月鄫季姬卒(無/傳)¶
傳十六年冬十二月㑹于淮謀鄫也(鄫為淮/夷所病)¶
<pb:KR1e0045_WYG_084-6b>¶
經十有九年夏六月宋公曹人邾人盟于曹南鄫子㑹¶
盟于邾巳酉邾人執鄫子用之(若用/畜産)¶
傳十九年夏宋公使邾文公用鄫子于次睢之社欲以¶
屬東夷(詳見/宋)¶
宣公經十有八年秋七月邾人戕鄫子于鄫¶
傳十八年秋邾人戕鄫子于鄫凡自虐其君曰弑自外¶
曰戕¶
襄公傳四年冬公如晉聴政(貢賦多/少之政)晉侯享公公請屬¶
<pb:KR1e0045_WYG_084-7a>¶
鄫晉侯不許孟獻子曰鄫無賦於司馬為執事朝夕之¶
命敝邑褊小闕而為罪寡君是以願借助焉晉侯許之¶
冬十月邾人莒人伐鄫臧紇救鄫(詳見/魯)¶
經五年夏叔孫豹鄫世子巫如晉¶
傳五年夏穆叔覿鄫大子于晉以成屬鄫書曰叔孫豹¶
鄫大子巫如晉言比諸魯大夫也秋九月盟于戚穆叔¶
以屬鄫為不利使鄫大夫聴命于㑹(鄫與莒有忿/魯不能救)¶
經六年秋莒人滅鄫¶
<pb:KR1e0045_WYG_084-7b>¶
傳六年秋莒人滅鄫恃賂也(鄫有貢賦之賂在魯/恃之而慢莒故滅之)¶
傳八年夏莒人伐我東鄙以疆鄫田¶
昭公經四年秋九月取鄫¶
傳四年秋九月取鄫言易也莒亂著丘公立而不撫鄫¶
鄫叛而來故曰取凡克邑不用師徒曰取¶
　　　　郯¶
　　嬴姓子爵今淮陽軍有古郯城¶
宣公經四年春公及齊侯平莒及郯莒人不肯(詳見/莒)¶
<pb:KR1e0045_WYG_084-8a>¶
經十有六年秋郯伯姬來歸¶
傳十六年秋郯伯姬來歸出也¶
成公經七年春吳伐郯(傳郯與/吳成)¶
經八年冬叔孫僑如㑹晉士燮齊人邾人伐郯¶
傳八年冬晉士燮來聘言伐郯也以其事吳故公請緩¶
師文子(士/燮)不可季孫懼使宣伯帥師㑹伐郯¶
襄公經七年春郯子來朝¶
傳七年春郯子來朝始朝公也¶
<pb:KR1e0045_WYG_084-8b>¶
昭公經十有七年秋郯子來朝¶
傳十七年秋郯子來朝公與之宴昭子問焉曰少皥氏¶
鳥名官何故也郯子曰吾祖也我知之昔者黄帝氏以¶
雲紀故為雲師而雲名炎帝氏(神/農)以火紀故為火師而¶
火名共工氏以水紀故為水師而水名大皥氏(伏/義)以龍¶
紀故為龍師而龍名我髙祖少皥摯之立也鳯鳥適至¶
故紀於鳥為鳥師而鳥名自顓頊以來不能紀逺乃紀¶
於近為民師而命以民事則不能故也仲尼聞之見於¶
<pb:KR1e0045_WYG_084-9a>¶
郯子而學之既而告人曰吾聞之天子失官學在四夷¶
猶信(詳見職/官書)¶
　　　　麇¶
　　嬴姓子爵近楚今均州鄖鄉縣¶
文公傳十年冬楚及蔡侯次于厥貉厥貉之㑹麇子逃¶
歸¶
經十有一年春楚子伐麇¶
傳十一年春楚子伐麇成大心敗麇師于防渚潘崇復¶
<pb:KR1e0045_WYG_084-9b>¶
伐麇至于錫穴(麇/地)¶
傳十六年秋八月楚大饑麇人率百濮聚於選將伐楚¶
蒍賈曰麇與百濮謂我饑不能師故伐我也若我出師¶
必懼而歸百濮離居將各走其邑乃出師旬有五日百¶
濮乃罷¶
　　　　偪陽¶
　　妘姓子爵國在今沂州承縣¶
襄公經十年春㑹吳于柤夏五月甲午遂滅偪陽¶
<pb:KR1e0045_WYG_084-10a>¶
傳十年夏四月戊午㑹于柤晉荀偃士匄請伐偪陽而¶
封宋向戌焉荀罃曰城小而固勝之不武弗勝為笑固¶
請丙寅圍之弗克孟氏之臣秦堇父輦重如役偪陽人¶
啟門諸侯之士門焉(見門開/故攻之)縣門發郰人紇(孔子/父)抉之¶
以出門者(諸侯之士/在門内者)狄虒彌建大車之輪而蒙之以甲¶
以為櫓左執之右㧞㦸以成一隊孟獻子曰詩所謂有¶
力如虎者也主人縣布(偪陽/人)堇父登之及堞而絶之隊¶
則又縣之蘇而復上者三主人辭焉乃退帶其斷以徇¶
<pb:KR1e0045_WYG_084-10b>¶
於軍三日諸侯之師久於偪陽荀偃士匄請於荀罃曰¶
水潦將降懼不能歸請班師知伯(荀/罃)怒投之以几(案几/傳作)¶
(机註机本/又作几)出於其間曰女成二事而後告余(二事伐偪/陽封向戌)¶
余恐亂命以不女違女既勤君而興諸侯牽帥老夫以¶
至於此既無武守而又欲易余罪曰是實班師不然克¶
矣余羸老也可重任乎七日不克必爾乎取之五月庚¶
寅荀偃士匄帥卒攻偪陽親受矢石甲午滅之書曰遂¶
滅偪陽言自會也以與向戌向戌辭乃予宋公　晉侯¶
<pb:KR1e0045_WYG_084-11a>¶
以偪陽子歸獻于武宫謂之夷俘偪陽妘姓也使周内¶
史選其族嗣納諸霍人禮也(霍晉邑内史掌/爵禄廢置者)¶
　　　　鄅¶
　　妘姓子爵國在今沂州臨沂縣¶
昭公經十有八年夏六月邾人入鄅¶
傳十八年夏六月鄅人藉稻(君自出藉稻/葢履行之)邾人襲鄅鄅¶
人將閉門邾人羊羅攝其首焉(斬得閉/門者頭)遂入之盡俘以¶
歸鄅子曰余無歸矣從帑於邾邾莊公反鄅夫人而舍¶
<pb:KR1e0045_WYG_084-11b>¶
其女¶
傳十九年鄅夫人宋向戌之女也故向寧請師二月宋¶
公伐邾三月盡歸鄅俘¶
　　　　沈¶
　　姒姓子爵今蔡州汝陽縣¶
文公經三年春王正月叔孫得臣㑹晉人宋人陳人衛¶
人鄭人伐沈沈潰¶
傳三年春莊叔㑹諸侯之師伐沈以其服于楚也沈潰¶
<pb:KR1e0045_WYG_084-12a>¶
凡民逃其上曰潰在上曰逃¶
成公傳八年春晉侵沈獲沈子揖(詳見/晉)¶
昭公傳十三年楚之滅蔡也(十一/年)靈王遷沈于荆平王¶
即位而復之禮也¶
經二十有三年秋七月戊辰吳敗頓胡沈蔡陳許之師¶
于雞父沈子逞滅(傳見/吳)¶
定公經四年夏四月庚辰蔡公孫姓帥師滅沈以沈子¶
嘉歸殺之¶
<pb:KR1e0045_WYG_084-12b>¶
傳四年沈人不㑹于召陵晉人使蔡伐之夏蔡滅沈(是/年)¶
(三月/㑹)¶
　　　　舒¶
　　偃姓子爵國在今廬州舒城縣春秋有舒有舒鳩¶
　　有舒庸有舒蓼故曰羣舒皆為偃姓然舒舒鳩則¶
　　子爵今類次舒及舒鳩于此而舒蓼舒庸則别著¶
僖公經三年夏徐人取舒(無/傳)¶
文公傳十二年羣舒叛楚夏子孔執舒子平及宗子(平/舒)¶
<pb:KR1e0045_WYG_084-13a>¶
(君/名)遂圍巢¶
傳十四年楚莊王立子孔潘崇將襲羣舒使公子燮與¶
子儀守而伐舒蓼(詳見/楚)¶
　　　　舒鳩¶
　　偃姓子爵楚之屬國舒之别封也今無為軍巢縣¶
　　有舒城¶
襄公傳二十四年冬吳人為楚舟師之役故(在此/年夏)召舒¶
鳩人舒鳩人叛楚楚子師于荒浦使沈尹夀與師祁犂¶
<pb:KR1e0045_WYG_084-13b>¶
讓之舒鳩子敬逆二子而告無之且請受盟二子復命¶
王欲伐之薳子曰不可彼告不叛且請受盟而又伐之¶
伐無罪也若猶叛我無辭有庸乃還¶
經二十有五年秋八月楚屈建帥師滅舒鳩¶
傳二十五年秋七月舒鳩人卒叛楚令尹子木伐之及¶
離城吳人救之先擊吳師吳師奔大敗遂圍舒鳩舒鳩¶
潰八月楚滅舒鳩¶
　　　　夔¶
<pb:KR1e0045_WYG_084-14a>¶
　　芉姓子爵祝融髙辛氏之火正楚子逺祖也鬻熊¶
　　祝融之十二世孫夔楚之别封故亦世紹其祀國¶
　　在今歸州¶
僖公經二十有六年秋楚人滅夔以夔子歸¶
傳二十六年夔子不祀祝融與鬻熊楚人讓之對曰我¶
先王熊摯有疾鬼神弗赦而自竄于夔(熊摯楚嫡子/有疾不得立)吾¶
是以失楚又何祀焉秋楚成得臣鬬宜申帥師滅夔以¶
夔子歸¶
<pb:KR1e0045_WYG_084-14b>¶
　　　　鄖¶
　　嬴姓子爵今復州沔陽縣¶
桓公傳十一年春楚屈瑕將盟貳軫鄖人軍于蒲騒將¶
與隨絞州蓼伐楚師莫敖患之鬬廉曰鄖人軍其郊必¶
不誡且日虞四邑之至也(四邑隨/絞州蓼)君次于郊郢以禦四¶
邑我以銳師宵加于鄖鄖有虞心而恃其城莫有鬬志¶
若敗鄖師四邑必離遂敗鄖師于蒲騒¶
　　　　宿¶
<pb:KR1e0045_WYG_084-15a>¶
　　風姓男爵國在今東平府須成縣¶
隠公經元年秋九月及宋人盟于宿¶
經八年夏六月辛亥宿男卒(無/傳)¶
莊公經十年春三月宋人遷宿(無傳宋强遷/而有其地)¶
　　　　須句¶
　　風姓子爵附庸在今鄆州須成縣¶
僖公傳二十一年任宿須句顓臾風姓也實司大皥(伏/羲)¶
與有濟之祀以服事諸夏邾人滅須句須句子來奔因¶
<pb:KR1e0045_WYG_084-15b>¶
成風也成風為之言于公曰崇明祀保小寡周禮也蠻¶
夷猾夏周禍也若封須句是崇皥濟而脩祀紓禍也¶
經二十有二年春公伐邾取須句¶
傳二十二年春伐邾取須句反其君焉禮也¶
又公經七年春公伐邾三月甲戌取須句¶
傳七年春三月甲戌取須句寘文公子焉非禮也(邾文/公子)¶
(叛在魯絶大皥之祀/以與鄰國之叛臣)¶
論曰余觀春秋彊凌弱大凌小其諸異乎先王之制矣¶
<pb:KR1e0045_WYG_084-16a>¶
胡頓舒鳩夔近楚則楚滅之徐沈近吳則吳滅之宿近¶
宋則宋遷之郜鄫近魯則魯取之鄅近邾則邾入之舒¶
近徐則徐取之偪陽距晉為逺則滅之以予宋温近在¶
王畿至為狄所熸葢小國之存無幾矣天子弱諸侯恣¶
諸侯恣夷狄暴跡其禍亂豈一夕一朝之故春秋書入¶
取遷滅以悉用兵之淺深而撥亂反正之意寓焉嘆之¶
也¶
　¶
<pb:KR1e0045_WYG_084-16b>¶
　¶
　¶
　¶
　¶
　¶
　¶
　¶
　春秋分記卷八十四¶

