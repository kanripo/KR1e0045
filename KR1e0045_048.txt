# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 48
<pb:KR1e0045_WYG_048-1a>¶
欽定四庫全書¶
　春秋分記卷四十八　　　宋　程公説　撰¶
　　内魯第二¶
　　　閔公　　　　　　　僖公¶
　　　文公¶
　　　　閔公(諡灋在國/遭難白閔)¶
　　　　　(名開莊公庶子荘公娶哀姜無子其/娣秘姜所生立年八歳在位二年薨)¶
經元年春王正月　夏六月辛酉葬我君莊公　秋八月¶
<pb:KR1e0045_WYG_048-1b>¶
公及齊侯盟于落姑季子來歸　冬齊仲孫來¶
傳元年春不書即位亂故也　夏六月葬莊公亂故是¶
以緩(十一月/乃葬)　秋八月公及齊侯盟于落姑請復季友¶
也齊侯許之使召諸陳公次于郎以待之季子來歸嘉¶
之也　冬齊仲孫湫來省難書曰仲孫亦嘉之也仲孫¶
歸曰不去慶父魯難未巳(時慶父/已還魯)公曰若之何而去之¶
對曰難不已將自斃君其待之公曰魯可取乎對曰不¶
可猶秉周禮周禮所以本也臣聞之國將亡本必先㒹¶
<pb:KR1e0045_WYG_048-2a>¶
而後枝葉從之魯不棄周禮未可動也君其務寧魯難¶
而親之親有禮因重固間攜貳覆昏亂霸王之器也¶
經二年春王正月　夏五月乙酉吉禘于莊公　秋八¶
月辛丑公薨九月夫人姜氏孫于邾公子慶父出奔莒¶
　冬齊髙子來盟¶
傳二年夏吉禘于莊公速也初公傅奪卜齮田公不禁¶
(公年八歳知愛其傅/遂成其意以奪齮田)¶
　　藺敏修曰閔公即位年八歳而公傅奪卜齮田是¶
<pb:KR1e0045_WYG_048-2b>¶
　　舉也誰執其咎乎公之幼未能從宗廟之事也不¶
　　以誅公之傅不以誅任政之臣而曰公不禁成王¶
　　幼不能踐祚周公抗世子法於伯禽欲令成王之¶
　　知父子君臣長幼之義也成王有過則撻伯禽所¶
　　以示成王世子之道也左氏修周公之法不能舉¶
　　是以繩之杜預又仍其繆陋矣¶
秋八月辛丑共仲使卜齮賊公于武闈成季以僖公適¶
邾共仲奔莒乃入立之以賂求共仲于莒莒人歸之及¶
<pb:KR1e0045_WYG_048-3a>¶
宻使公子魚請不許哭而往共仲曰奚斯(公子/魚)之聲也¶
乃縊　閔公哀姜之娣叔姜之子也故齊人立之共仲¶
通於哀姜哀姜欲立之閔公之死也哀姜與知之故孫¶
(音/遜)于邾齊人取而殺之于夷以其尸歸僖公請而葬之¶
成季之將生也桓公使卜楚丘之父卜之曰男也其名¶
曰友在公之右(在右言/用事)間于兩社為公室輔季氏亡則¶
魯不昌又筮之遇大有䷍(乾下離/上大有)之乾䷀(乾下乾上乾/大有六五變)¶
(而為/乾)曰同復于父敬如君所及生有文在其手曰友遂¶
<pb:KR1e0045_WYG_048-3b>¶
以命之成風(莊公妾/僖公母)聞成季之繇乃事之而屬僖公焉¶
故成季立之¶
　　　　僖公(諡灋小心/畏忌曰僖)¶
　　　　　(名申莊公子閔公庶兄成/風所生在位三十三年薨)¶
經元年春王正月　秋七月戊辰夫人姜氏薨于夷齊¶
人以歸(傳在閔/二年)八月公㑹齊侯宋公鄭伯曹伯邾人于¶
檉九月公敗邾師于偃　冬十月壬午公子友帥師敗¶
莒師于酈獲莒拏十有二月丁巳夫人氏之䘮至自齊¶
<pb:KR1e0045_WYG_048-4a>¶
傳元年春不稱即位公出故也公出復入不書諱之也¶
諱國惡禮也　秋九月公敗邾師于偃虚丘之戍將歸¶
者也(邾人既送哀姜齊人殺/之因戍虚丘欲以謀魯)　冬莒人來求賂(求還慶/父之賂)¶
公子友敗諸酈獲莒子之弟挐非卿也嘉獲之也公賜¶
季友汶陽之田及費夫人氏之䘮至自齊君子以齊人¶
之殺哀姜也為已甚矣女子從人者也¶
經二年春王正月　夏五月辛巳葬我小君哀姜　冬¶
十月不雨(傳在/三年)¶
<pb:KR1e0045_WYG_048-4b>¶
經三年春王正月不雨　夏四月不雨六月雨　冬公¶
子友如齊涖盟(傳見/齊)¶
傳三年春不雨　夏六月雨自十月不雨至于五月不¶
曰旱不為災也¶
經四年春王正月公㑹齊侯宋公陳侯衛侯鄭伯許男¶
曹伯侵蔡蔡潰遂伐楚次于陘　秋及江人黄人伐陳¶
八月公至自伐楚　冬十有二月公孫兹帥師㑹齊人¶
宋人衛人鄭人許人曹人侵陳(傳見/齊)¶
<pb:KR1e0045_WYG_048-5a>¶
經五年春杞伯姬來朝其子　夏公孫兹如牟公及齊¶
侯宋公陳侯衞侯鄭伯許男曹伯㑹王世子于首止(傳/見)¶
(齊/)　秋九月戊申朔日有食之(無/傳)¶
傳五年春王正月辛亥朔日南至公既視朔遂登觀臺¶
以望而書禮也凡分至啟閉必書雲物為備故也　夏¶
公孫兹如牟娶焉¶
經六年春王正月夏公㑹齊侯宋公陳侯衛侯曹伯伐¶
鄭圍新城(傳見/齊)　冬公至自伐鄭(無/傳)¶
<pb:KR1e0045_WYG_048-5b>¶
經七年夏小邾子來朝　秋七月公㑹齊侯宋公陳世¶
子款鄭世子華盟于寗母(傳見/齊)　公子友如齊(無/傳)¶
經八年春王正月公㑹王人齊侯宋公衞侯許男曹伯¶
陳世子款盟于洮(傳見/周)　秋七月禘于大廟用致夫人¶
傳八年秋禘而致哀姜非禮也凡夫人不薨于寢不殯¶
于廟不赴于同(同/盟)不祔于姑則弗致也¶
　趙匡曰案元年哀姜稱夫人以薨明用夫人䘮禮已¶
　乆矣何乃八年始致之乎¶
<pb:KR1e0045_WYG_048-6a>¶
經九年夏公㑹宰周公齊侯宋子衛侯鄭伯許男曹伯¶
于葵丘　秋七月乙酉伯姬卒(無/傳)九月戊辰諸侯盟于¶
葵丘(傳見/齊)¶
經十年春王正月公如齊　冬大雨雪(無/傳)¶
經十有一年夏公及夫人姜氏㑹齊侯于陽穀　秋八¶
月大雩(無/傳)¶
經十有二年春王三月庚午日有食之(無/傳)¶
經十有三年夏公㑹齊侯宋公陳侯衛侯鄭伯許男曹¶
<pb:KR1e0045_WYG_048-6b>¶
伯于鹹(傳見/齊)秋九月大雩　冬公子友如齊(無/傳)¶
經十有四年夏六月季姬及鄫子遇于防使鄫子來朝¶
(傳見/鄫)¶
經十有五年春王正月公如齊三月公㑹齊侯宋公陳¶
侯衛侯鄭伯許男曹伯盟于牡丘遂次于匡公孫敖帥¶
師及諸侯之大夫救徐(傳見/齊)　夏五月日有食之　秋¶
八月螽九月公至自㑹季姬歸于鄫(無/傳)己夘晦震夷伯¶
之廟¶
<pb:KR1e0045_WYG_048-7a>¶
傳十五年夏五月日有食之不書朔與日官失之也¶
秋九月震夷伯之廟罪之也於是展氏有隱慝焉(夷伯/展氏)¶
(之祖/父)¶
經十有六年春王正月　三月壬申公子季友卒　夏¶
四月丙申鄫季姬卒　秋七月甲子公孫兹卒(無/傳)　冬¶
十有二月公㑹齊侯宋公陳侯衛侯鄭伯許男邢侯曹¶
伯于淮(傳見/齊)¶
經十有七年夏滅項　秋夫人姜氏㑹齊侯于卞　九¶
<pb:KR1e0045_WYG_048-7b>¶
月公至自㑹¶
傳十七年夏師滅項(魯/師)淮之㑹公有諸侯之事未歸而¶
取項齊人以為討而止公秋聲姜以公故㑹齊侯干卞¶
九月公至書曰至自㑹猶有諸侯之事焉且諱之也¶
經十有八年春王正月宋公曹伯衛人邾人伐齊　夏¶
師救齊(無/傳)　　(前年冬齊/桓公卒)¶
經十有九年冬㑹陳人蔡人楚人鄭人盟于齊(傳見/齊宋)¶
經二十年春新作南門　夏郜子來朝　五月乙巳西¶
<pb:KR1e0045_WYG_048-8a>¶
宫災(無/傳)¶
傳二十年春新作南門書不時也凡啟塞從時¶
經二十有一年夏大旱　冬公伐邾(傳見/邾)　楚人使宜¶
申來獻捷十有二月癸丑公㑹諸侯盟于薄釋宋公(傳/見)¶
(宋/)¶
傳二十一年夏大旱公欲焚巫尫臧文仲曰非旱備也¶
脩城郭貶食省用務穡勸分此其務也巫尫何為天欲¶
殺之則如勿生若能為旱焚之滋甚公從之是歳也饑¶
<pb:KR1e0045_WYG_048-8b>¶
而不害¶
　　啖助曰左氏記文仲之言合取其諌辭而略是歳¶
　　也饑而不害一句¶
經二十有二年春公伐邾取須句秋八月丁末及邾人¶
戰于升陘¶
傳二十二年春伐邾取須句秋邾人以須句故出師公¶
卑邾不設備而禦之臧文仲曰國無小不可易也無備¶
雖衆不可恃也詩曰戰戰兢兢如臨深淵如履薄氷又¶
<pb:KR1e0045_WYG_048-9a>¶
曰敬之敬之天維顯思命不易哉先王之明徳猶無不¶
難也無不懼也况我小國乎君其無謂邾小蠭蠆有毒¶
而况國乎弗聽八月丁未公及邾師戰于升陘我師敗¶
績邾人獲公胄縣諸魚門¶
經二十有三年¶
經二十四年春王正月¶
經二十有五年冬十有二月癸亥公㑹衛子莒慶盟于¶
洮(衛成為魯平元/年敗莒之怨)　(傳見/衞)¶
<pb:KR1e0045_WYG_048-9b>¶
經二十有六年春王正月己未公㑹莒子衞寗逆盟于¶
向齊人侵我西鄙公追齊師至酅弗及夏齊人伐我此¶
鄙衛人伐齊公子遂如楚乞師冬公以楚師伐齊取穀¶
公至自伐齊(無/傳)¶
傳二十六年春王正月公㑹莒兹平公寗莊子盟于向¶
尋洮之盟也齊師侵我西鄙討是二盟也　夏齊孝公¶
伐我北鄙衛人伐齊洮之盟故也公使展喜犒師使受¶
命于展禽(栁下/惠)齊侯未入竟展喜從之曰寡君聞君親¶
<pb:KR1e0045_WYG_048-10a>¶
舉玉趾將辱於敝邑使下臣犒執事齊侯曰魯人恐乎¶
對曰小人恐矣君子則否齊侯曰室如縣磬野無青草¶
何恃而不恐對曰恃先王之命齊侯乃還東門襄仲臧¶
文仲如楚乞師臧孫見子玉而道之伐齊宋以其不臣¶
也　冬公以楚師伐齊取穀凡師能左右之曰以¶
經二十有七年春杞子來朝　秋八月乙巳公子遂帥師¶
入杞(傳見/杞)　冬十有二月甲戌公㑹諸侯盟于宋(傳見/宋)¶
經二十有八年春公子買戍衛不卒戍刺之　夏五月¶
<pb:KR1e0045_WYG_048-10b>¶
癸丑公㑹晉侯齊侯宋公蔡侯鄭伯衛子莒子盟于踐¶
土公朝于王所秋杞伯姬來公子遂如齊(無/傳)　冬公㑹¶
晉侯齊侯宋公祭侯鄭伯陳子莒子邾子秦人于溫天¶
王狩于河陽壬申公朝于王所(無月/闕文)遂㑹諸侯圍許(傳見/晉)¶
經二十有九年春介葛盧來　公至自圍許(無/傳)　夏六¶
月㑹王人晉人宋人齊人陳人蔡人秦人盟于翟泉¶
秋大雨雹　冬介葛盧來¶
傳二十九年秋大雨雹為災也¶
<pb:KR1e0045_WYG_048-11a>¶
經三十年春王正月　冬天王使宰周公來聘公子遂¶
如京師遂如晉¶
傳三十年冬王使周公閱來聘東門襄仲將聘于周遂¶
初聘于晉(自入春秋/魯始聘晉)¶
經三十有一年春取濟西田公子遂如晉　夏四月四¶
卜郊不從乃免牲猶三望　冬杞伯姬來求婦(傳見/杞)¶
傳三十一年春取濟西田分曹地也使臧文仲往宿於¶
重館重館人告曰晉新得諸侯必親其共不速行將無¶
<pb:KR1e0045_WYG_048-11b>¶
及也從之分曹地自洮以南東傅于濟盡曹地也襄仲¶
如晉拜曹田也　夏四月四卜郊不從乃免牲非禮也¶
猶三望亦非禮也禮不卜常祀而卜其牲日牛卜日曰¶
牲牲成而卜郊上怠慢也望郊之細也不郊亦無望可¶
也¶
經三十有二年春王正月¶
經三十有三年春齊侯使國歸父來聘　夏公伐邾取¶
訾婁　秋公子遂帥師伐邾(傳見/邾)　冬十月公如齊十¶
<pb:KR1e0045_WYG_048-12a>¶
有二月公至自齊乙巳公薨于小寢隕霜不殺草李梅¶
實(無/傳)¶
傳三十三年春齊國莊子來聘臧文仲言於公曰國子¶
為政齊猶有禮君其朝焉　夏公伐邾取訾婁以報升¶
陘之役　秋襄仲復伐邾　冬公如齊朝反薨于小寢¶
即安也　葬僖公緩(文公元年經書四月葬僖公自此/以下遂因説作主祭祀之事文相)¶
(次/也)作主非禮也(文二年作/主通譏之)凡君薨卒哭而祔祔而作主¶
特祀於主烝嘗禘於廟¶
<pb:KR1e0045_WYG_048-12b>¶
　　　　文公(諡灋慈惠/愛民曰文)¶
　　　　　(名興僖公子聲姜所/生在位十八年薨)¶
經元年春王正月公即位　二月癸亥日有食之(無/傳)天¶
王使叔服來㑹葬　夏四月丁巳葬我君僖公(七月而/葬緩)¶
天王使毛來錫公命叔孫得臣如京師　秋公孫敖㑹¶
晉侯于戚(傳見/晉)　冬十月公孫敖如齊¶
傳元年春王使内史叔服來㑹葬公孫敖聞其能相人¶
也見其二子焉叔服曰穀也食子難也收子穀也豐下¶
<pb:KR1e0045_WYG_048-13a>¶
必有後於魯國(豐下面方為八年/公孫敖奔莒傳)　於是閏三月非禮¶
也先王之正時也履端於始舉正於中歸餘於終(步厯/之始)¶
(以為術之端首期之日三百六十有六日日月之行又/有遲連而必分為十二月舉中氣以正月有餘日則歸)¶
(之於終積/而為閏)履端於始序則不愆(四時/無愆)舉正於中民則不¶
惑(斗建不失其次寒暑/不失其常故無疑惑)歸餘於終事則不悖(四時得所/則事無悖)¶
(亂悖必/内反)夏四月丁巳葬僖公(七月而/葬緩)王使毛伯衛來賜¶
公命叔孫得臣如周拜　冬十月穆伯如齊(公孫/敖)始聘¶
焉禮也凡君即位卿出並聘踐脩舊好要結外援好事¶
<pb:KR1e0045_WYG_048-13b>¶
鄰國以衛社稷忠信卑讓之逍也忠徳之正也信徳之¶
固也卑讓徳之基也¶
經二年春王二月丁丑作僖公主三月乙巳及晉處父¶
盟　夏六月公孫敖㑹宋公陳侯鄭伯晉士殳盟于垂¶
隴自十有二月不雨至于秋七月(無/傳)八月丁夘大事于¶
大廟躋僖公　冬公子遂如齊納幣¶
傳二年春二月丁丑作僖公主書不時也(過葬十月/故曰不時)晉¶
人以公不朝來討公如晉　夏四月己巳晉人使陽處¶
<pb:KR1e0045_WYG_048-14a>¶
父盟公以恥之(經書三月乙巳/經傳必有誤)書曰及晉處父盟以厭¶
之也適晉不書諱之也公未至六月穆伯㑹諸侯及晉¶
司空士縠盟于垂隴　秋八月丁夘大事于大廟躋僖¶
公逆祀也(躋僖/閔上)於是夏父弗忌為宗伯尊僖公且明見¶
曰吾見新鬼大故鬼小(新鬼僖公既為兄死時年又長/故鬼閔公死時年少弗忌明言)¶
(其所/見)先大後小順也躋聖賢明也(以僖公/為聖賢)明順禮也君¶
子以為失禮禮無不順祀國之大事也而逆之可謂禮¶
乎子雖齊聖不先父食乆矣(先悉薦反下/不先皆同)故禹不先鯀¶
<pb:KR1e0045_WYG_048-14b>¶
湯不先契(鯀禹父契湯/十三世祖)文武不先不窋(后稷/子)宋祖帝乙¶
鄭祖厲王猶上祖也(帝乙微子父厲王鄭桓公父二國/不以帝乙厲王不肖猶尊尚之)¶
是以魯頌曰春秋匪解享祀不忒皇皇后帝皇祖后稷¶
君子曰禮謂其后稷親而先帝也詩曰問我諸姑遂及¶
伯姊(邶/風)君子曰禮謂其姊親而先姑也仲尼曰臧文仲¶
其不仁者三不知者三下展禽(知栁下患賢/而使在下位)廢六關(塞/關)¶
(陽關之属凡六關所/以禁絶末遊而廢之)妾織蒲三不仁也(與民/争利)作虚器(山/節)¶
(藻/梲)縱逆祀(聽躋/僖公)祀爰居(海鳥曰爰居止於魯東門外丈/仲以為神命國人祀見國語莊)¶
<pb:KR1e0045_WYG_048-15a>¶
(子云魯侯御/而觴之于廟)三不知也(正義曰魯臣多矣而獨譏文仲/者以文仲執國之政有大知之)¶
(名為不/知之事)　冬襄仲如齊納幣禮也凡君即位好舅甥脩¶
昏姻娶元妃以奉粢盛(音/成)孝也孝禮之始也¶
經三年春王正月叔孫得臣㑹晉人宋人陳人衛人鄭¶
人伐沈沈潰(詳見/沈)　冬公如晉十有二月己巳公及晉¶
侯盟¶
傳三年冬晉人懼其無禮於公也請改盟(改二年處/父之盟)公¶
如晉及晉侯盟晉侯饗公賦菁菁者莪(既見君子/樂且有儀)莊叔¶
<pb:KR1e0045_WYG_048-15b>¶
以公降拜曰小國受命於大國敢不慎儀君貺之以大¶
禮何樂如之抑小國之樂大國之惠也晉侯降辭登成¶
拜公賦嘉樂(冝民/冝人)¶
經四年春公至自晉(無/傳)　夏逆婦姜于齊　秋衞侯使¶
寗俞來聘　冬十有一月壬寅夫人風氏薨(莊公/妾)¶
傳四年夏逆婦姜于齊卿不行非禮也君子是以知出¶
姜之不允於魯也(允信也文公薨而/見出故曰出姜)曰貴聘而賤逆之¶
君而卑之立而廢之弁信而壞其主在國必亂在家必¶
<pb:KR1e0045_WYG_048-16a>¶
亡不允宜哉詩曰畏天之威于時保之敬主之謂也¶
　　劉敞曰正始之道也待之不以夫人之禮故夫人¶
　　不以其位終國亂子弑強臣擅命幾於亡矣夫文¶
　　公非不欲存妻子傳世者也闇弱惰慢不能率禮¶
　　而行以謂苟若而可何禮之守故卒至於禍也夫¶
　　婦之際人倫之首可不慎哉故鑒末以原本因微¶
　　以知著又非獨文公之罪也雖夫人預有罪矣當¶
　　是之時夫人不能早辭喪娶之辱冒大禮以往國¶
<pb:KR1e0045_WYG_048-16b>¶
　　人皆賤之遂無所據依以危其身而亡其子由本¶
　　不正故也殆而呼天不亦晚乎¶
冬成風薨¶
經五年春王正月王使榮叔歸含且賵三月辛亥葬我¶
小君成風王使召伯來㑹葬　夏公孫敖如晉(無/傳)¶
傳五年春王使榮叔來含且賵召昭公來㑹葬禮也¶
經六年夏季孫行父如陳　秋季孫行父如晉　冬十¶
月公子遂如晉閏月不告朔猶朝于廟¶
<pb:KR1e0045_WYG_048-17a>¶
傳六年臧文仲以陳衛之睦也欲求好於陳　夏季文¶
子聘于陳且娶焉　秋季文子將聘於晉使求遭喪之¶
禮以行(聞晉襄/疾故)其人曰將焉用之文子曰備豫不虞古¶
之善教也求而無之實難過求何害(所謂三/思後行)¶
　　藺敏修曰禮之别有五賓之不可以為軍猶吉之不¶
　　可以為凶也賓以軍則暴軍以賓則怯凶以吉則忍¶
　　吉以凶則愍禮之所施各當其理而已施而不當非¶
　　禮也季文子聘晉告于先君之廟而後行其禮之¶
<pb:KR1e0045_WYG_048-17b>¶
　　賓者歟禮之吉者歟今求遭喪之禮以行豈禮也哉¶
　　晉侯雖有疾不幸而死諸侯五月同盟至歸再聘焉¶
　　可也未死則吾不幾於幸亡樂禍晉以是討焉豈不¶
　　危哉而曰備豫不虞妄矣嘗讀聘禮見晝幣夕幣陳¶
　　幣奠幣而無豫備之幣惜乎行父於是獨不三思也¶
冬閏月不告朔非禮也閏以正時時以作事事以厚生¶
生民之道於是乎在矣不告閏朔弃時政也何以為民¶
經七年春公伐邾三月甲戌取須句(傳見/邾)遂城郚(無/傳)¶
<pb:KR1e0045_WYG_048-18a>¶
夏狄侵我西鄙　秋八月公㑹諸侯晉大夫盟于扈¶
冬公孫敖如莒涖盟¶
傳七年夏狄侵我西鄙公使告于晉(詳見/晉)　秋八月㑹¶
晉趙盾盟于扈晉侯立故也公後至故不書所㑹凡㑹¶
諸侯不書所㑹後也後至不書其國辟不敏也¶
　　劉敞曰按經公與盟矣何謂後㑹乎十六年㑹于¶
　　扈亦不序諸侯寜復魯侯後㑹邪未可以類推也¶
穆伯(公孫/敖)娶于莒曰戴已生文伯(穀/)其娣聲已生惠叔¶
<pb:KR1e0045_WYG_048-18b>¶
(難/)戴已卒又聘于莒莒人以聲已辭則為襄仲聘焉(襄/仲)¶
(公孫敖從/父昆弟)冬徐伐莒莒人來請盟穆伯如莒涖盟且為¶
仲逆及鄢陵登城見之美自為娶之仲請攻之公將許¶
之叔仲惠伯諫(叔牙/孫)曰臣聞之兵作於内為亂於外為¶
宼宼猶及人亂自及也今臣作亂而君不禁以啟宼讎¶
若之何公止之惠伯成之(平二/子)使仲舍之(舍不/娶)公孫敖¶
反之(還莒/女)復為兄弟如初從之¶
經八年春王正月　冬十月壬午公子遂㑹趙盾盟于¶
<pb:KR1e0045_WYG_048-19a>¶
衡雍乙酉公子遂㑹雒戎盟于暴公孫敖如京師不至¶
而復丙戌奔莒螽(無/傳)¶
傳八年秋襄王崩晉人以扈之盟來討　冬襄仲㑹晉¶
趙孟盟于衡雍報扈之盟也遂㑹伊雒之戎書曰公子¶
遂珍之也穆伯如周弔䘮不至以幣奔莒從己氏焉¶
經九年春毛伯來求金夫人姜氏如齊三月叔孫得臣¶
如京師(傳見/周)三月夫人姜氏至自齊公子遂㑹晉人宋¶
人衛人許人救鄭　秋九月癸酉地震(無/傳)　冬楚子使¶
<pb:KR1e0045_WYG_048-19b>¶
椒來聘秦人來歸僖公成風之襚(傳見/秦)¶
傳九年冬秦人來歸僖公成風之襚禮也諸侯相弔賀¶
也雖不當事苟有禮焉書也以無忘舊好¶
經十年春王三月辛夘臧孫辰卒自正月不雨至于秋¶
七月(無/傳)及蘇子盟于女栗(傳見/周)¶
經十有一年夏叔仲彭生㑹郤缺于承匡(傳見/晉)　秋曹¶
伯來朝公子遂如宋(傳見/宋)　冬十月甲午叔孫得臣敗¶
狄于鹹¶
<pb:KR1e0045_WYG_048-20a>¶
傳十一年秋鄋瞞侵齊遂伐我公卜使叔孫得臣追之¶
吉侯叔夏御莊叔緜房甥為右富父終甥駟乗　冬十¶
月甲午敗狄于鹹獲長狄僑如¶
經十有二年春王正月郕伯來奔(傳見/郕)杞伯來朝二月¶
庚子子叔姬卒　秋滕子來朝秦伯使術來聘(傳見/滕秦)¶
冬十有二月季孫行父帥師城諸及鄆¶
傳十二年春杞桓公來朝始朝公也(公即位/始来朝)且請絶叔¶
姬而無絶昏公許之二月叔姬卒不言杞絶也書叔姬¶
<pb:KR1e0045_WYG_048-20b>¶
言非女也　秋滕昭公來朝亦始朝公也　冬十二月¶
城諸及鄆書時也¶
經十有三年春王正月自正月不雨至于秋七月(無/傳)大¶
室屋壞　冬公如晉衛侯㑹公于沓十有二月己丑公¶
及晉侯盟公還自晉鄭伯㑹公于棐¶
傳十三年秋七月大室之屋壞書不共也　冬公如晉¶
朝且尋盟衛侯(成/公)㑹公于沓請平于晉鄭伯(穆/公)㑹公于¶
棐亦請平于晉公皆成之(詳見/鄭)¶
<pb:KR1e0045_WYG_048-21a>¶
經十有四年春王正月公至自晉(無/傳)邾人伐我南鄙叔¶
彭生帥師伐邾(傳見/邾)　夏六月公㑹宋公陳侯衞侯鄭¶
伯許男曹伯晉趙盾癸酉同盟于新城(傳見/晉)　秋七月¶
有星孛入于北斗公至自㑹(無/傳)九月甲申公孫敖卒于¶
齊　冬單伯如齊齊人執單伯齊人執子叔姬(傳見/齊)¶
傳十四年秋七月有星孛入于北斗周内史叔服曰不¶
出七年宋齊晉之君皆將死亂(後三年宋弑昭公正年/齊弑懿公七年晉弑靈)¶
(公/)穆伯之從己氏也魯人立文伯(穀/)穆伯生二子於莒¶
<pb:KR1e0045_WYG_048-21b>¶
而求復文伯以為請襄仲使無朝聽命復而不出(不得/使與)¶
(聽政事終/寢於家)三年而盡室以復適莒文伯疾而請曰穀之¶
子弱(子孟/獻子)請立難也(穀/弟)許之文伯卒立惠叔穆伯請重¶
賂以求復惠叔以為請許之將來九月卒于齊告䘮請¶
葬弗許¶
經十有五年春季孫行父如晉三月宋司馬華孫來盟¶
(傳見/宋)　夏曹伯來朝(傳見/曹)齊人歸公孫敖之䘮六月辛¶
丑朔日有食之鼓用牲于社單伯至自齊　秋齊人侵¶
<pb:KR1e0045_WYG_048-22a>¶
我西鄙季孫行父如晉　冬十有一月諸侯盟于扈十¶
有二月齊人來歸子叔姬齊侯侵我西鄙¶
傳十五年春季文子如晉為單伯與子叔姬也　夏齊¶
人或為孟氏謀(公孫/敖家)曰魯爾親也飾棺寘諸堂阜(堂阜/齊魯)¶
(竟上地飾棺不/殯示無所歸)魯必取之從之卞人以告(魯/邑)惠叔猶毁¶
以為請立於朝以待命許之取而殯之齊人送之書曰¶
齊人歸公孫敖之䘮為孟氏且國故也葬視共仲(制如/慶父)¶
(以罪/降)聲己不視帷堂而哭(惠叔母怨敖從/莒女故帷堂)襄仲欲勿哭¶
<pb:KR1e0045_WYG_048-22b>¶
(怨敖取/其妻)惠伯曰䘮親之終也雖不能始善終可也史佚¶
有言曰兄弟致美救乏賀善弔災祭敬䘮哀情雖不同¶
母絶其愛親之道也子無失道何怨於人襄仲說帥兄¶
弟以哭之　他年其二子來(敖在莒/所生)孟獻子(穀之/子)愛之¶
聞於國或譛之曰將殺子獻子以告季文子二子曰夫¶
子以愛我聞我以將殺子聞不亦逺於禮乎逺禮不知¶
死一人門于句鼆(莫幸/切)一人門于戾丘皆死　六月辛¶
丑朔日有食之鼔用牲于社非禮也日有食之天子不¶
<pb:KR1e0045_WYG_048-23a>¶
舉(去盛/饌)伐鼔于社諸侯用幣于社伐鼔于朝以昭事神¶
訓民事君示有等威古之道也單伯至自齊貴之也¶
秋齊人侵我西鄙故季文子告于晉　冬十一月盟于扈¶
謀伐齊也於是有齊難是以公不㑹書曰諸侯盟于扈¶
無能為故也凡諸侯㑹公不與不書諱君惡也與而不¶
書後也濟侯侵我西鄙謂諸侯不能也¶
經十有六年春季孫行父㑹齊侯于陽穀齊侯弗及盟¶
夏五月公四不視朔(自二月/至三月)六月戊辰公子遂及齊侯¶
<pb:KR1e0045_WYG_048-23b>¶
盟于郪丘　秋八月辛未夫人姜氏薨(丈公/母也)毁泉臺¶
傳十六年春王正月及齊平公有疾使季文子㑹齊侯¶
于陽穀請盟齊侯不肯曰請俟君間(差/也)　夏五月公四¶
不視朔疾也　公使襄仲納賂于齊侯故盟于郪丘(信/以)¶
(疾且/以賂)有蛇自泉宫出入于國如先君之數(伯禽至僖/公十七君)¶
秋七月辛未齊姜薨毁泉臺(魯人以為蛇妖/所出故壞之)¶
經十有七年夏四月癸亥葬我小君聲姜齊侯伐我西¶
鄙(西當為/北經誤)六月癸未公及齊侯盟于穀　秋公至自穀¶
<pb:KR1e0045_WYG_048-24a>¶
冬公子遂如齊¶
傳十七年夏四月癸亥葬聲姜有濟難是以緩齊侯伐¶
我北鄙襄仲請盟六月盟于穀　冬十月襄仲如齊拜¶
穀之盟¶
經十有八年春王二月丁丑公薨于臺下　夏六月癸¶
酉葬我君文公　秋公子遂叔孫得臣如齊　冬十月¶
子卒夫人姜氏歸于齊季孫行父如齊(無/傳)¶
傳十八年春齊侯戒師期(將以/伐魯)而有疾醫曰不及秋將¶
<pb:KR1e0045_WYG_048-24b>¶
死公聞之卜曰尚無及期惠伯令龜卜楚丘占之曰齊¶
侯不及期非疾也君亦不聞(言君先/齊侯終)令龜有咎二月丁¶
丑公薨　夏六月葬文公　秋襄仲莊叔如濟文公二¶
妃敬嬴生宣公敬嬴嬖而私事襄仲宣公長而屬諸襄¶
仲襄仲欲立之叔仲(惠/伯)不可仲見于齊侯而請之齊侯¶
新立而欲親魯許之　冬十月仲殺惡及視而立宣公¶
(惡大子視其母弟/殺視不書賤之)書曰子卒諱之也仲以君命召惠伯¶
(詐以子/惡命)其宰公冉務人止之曰入必死叔仲曰死君命¶
<pb:KR1e0045_WYG_048-25a>¶
可也公冉務人曰若君命可死非君命何聽弗聽乃入¶
殺而埋之馬矢之中(惠伯死史畏/襄仲不書)公冉務人奉其帑以¶
奔蔡既而復叔仲氏(不絶/其後)¶
　　晁補之曰襄仲以敬嬴故殺適立庶叔仲初不可¶
　　是也既立宣公而詐以子惡之命已可以逃矣知¶
　　非君命而以君命往死之可以死可以無死死傷¶
　　勇鳴呼惠伯¶
夫人姜氏歸于齊大歸也(惡視母/出姜)將行哭而過市曰天¶
<pb:KR1e0045_WYG_048-25b>¶
乎仲為不道殺適立庶市人皆哭魯人謂之哀姜莒大¶
子僕弑紀公以其寳玉來奔納諸宣公公命與之邑曰¶
今日必授季文子使司寇出諸竟曰今日必達公問其¶
故季文子使大史克對曰先大夫臧文仲教行父事君¶
之禮行父奉以周旋弗敢失隊(音/墜)曰見有禮於其君者¶
事之如孝子之養父母也見無禮扵其君者誅之如鷹¶
鸇之逐鳥雀也先君周公制周禮曰則以觀徳徳以處¶
事事以度功功以食(音/嗣)民作誓命曰毁則為賊掩賊為¶
<pb:KR1e0045_WYG_048-26a>¶
藏竊賄為盜盜器為姦主藏之名頼姦之用為大凶徳¶
有常無赦在九刑不忘行父還(音/旋)觀莒僕莫可則也孝¶
敬忠信為吉徳盜賊藏姦為凶徳夫莒僕則其孝敬則¶
弑君父矣則其忠信則竊寳玉矣其人則盜賊也其器¶
則姦兆也保而利之則主藏也以訓則昏民無則焉不¶
度於善而皆在於凶徳是以去之昔高陽氏(顓/頊)有才子¶
八人蒼舒隤敳(音/皚)檮(直由/切)戭大臨尨降庭堅仲容叔逹¶
(垂益禹臯陶之/倫庭堅臯陶字)齊聖廣淵明允篤誠天下之民謂之八¶
<pb:KR1e0045_WYG_048-26b>¶
愷髙辛氏(帝/嚳)有才子八人伯奮仲堪叔獻季仲伯虎仲¶
熊叔豹季貍(稷契朱虎/熊罷之倫)忠肅共懿宣慈惠和天下之民¶
謂之入元此十六族也世濟其美不隕甚名以至于堯¶
堯不能舉舜臣堯舉八愷使主后土以揆百事莫不時¶
序地平天成舉八元使布五教于四方父義母慈兄友¶
弟恭子孝内平外成昔帝鴻氏(黄/帝)有不才子掩義隱賊¶
好行凶德醜類惡物頑嚚不友是與比周天下之民謂¶
之渾敦(驩/兠)少皥氏(金/天)有不才子毁信廢忠崇飾惡言靖¶
<pb:KR1e0045_WYG_048-27a>¶
譛庸囬服䜛蒐慝以誣盛德天下之民謂之窮竒(共/工)顓¶
頊氏有不才子不可教訓不知話言告之則頑舍之則¶
嚚傲很明徳以亂天常天下之民謂之檮杌(伯/鯀)此三族¶
也世濟其凶增其惡名以至于堯堯不能去縉雲氏(黄/帝)¶
(時官/名)有不才子貪于飲食冒于貨賄侵欲崇侈不可盈¶
厭聚斂積實不知紀極不分孤寡不恤窮匱天下之民¶
以比三凶謂之饕餮(貪財為饕/貪食為餮)舜臣堯賔于四門流四¶
凶族渾敦窮竒檮杌饕餮投諸四裔以禦魑魅是以堯¶
<pb:KR1e0045_WYG_048-27b>¶
崩而天下如一同心戴舜以為天子以其舉十六相去¶
四凶也故虞書數舜之功曰慎徽五典五典克從無違¶
教也曰納于百揆百揆時序無廢事也曰賔于四門四¶
門穆穆無凶人也舜有大功二十而為天子今行父雖¶
未獲一吉人去一凶矣於舜之功二十之一也庶幾免¶
於戾乎¶
　¶
　春秋分記卷四十八¶

