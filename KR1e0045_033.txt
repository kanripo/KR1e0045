# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.113642
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷三十三
<pb:KR1e0045_WYG_033-1a>¶
欽定四庫全書¶
　春秋分記卷三十三　　　宋　程公説　撰¶
　　書十五¶
疆理書第九¶
　　　　山¶
　　　　　四嶽(昭四年/下同)¶
東嶽泰山¶
　襲慶府奉符縣西北¶
<pb:KR1e0045_WYG_033-1b>¶
南嶽衡山¶
　潭州衡山縣㳂湘千里九向九背¶
西嶽華山¶
　在舜為西嶽周禮為中嶽蓋周宅洛邑與冀不同大¶
　華今在華州華隂縣巨靈擘之以通河流少華在華¶
　州鄭縣其山聯屬東北至冀東南至豫西南至梁西¶
　北至雍四州之境在焉春秋分秦晉界¶
北嶽恒山¶
<pb:KR1e0045_WYG_033-2a>¶
　中山府曲陽縣西北連(闕/)真定府慶源府媯州蔚州¶
　界¶
三塗¶
　西京伊陽縣有三塗山或謂伊闕大谷轘轅是三道¶
　非也¶
陽城¶
　西京登封縣東北有陽城山洧水所出¶
大室¶
<pb:KR1e0045_WYG_033-2b>¶
　地理志云武帝置嵩髙縣以奉大室號為中嶽有少¶
　室在大室之西今登封縣地¶
郟鄏(宣三/年)¶
　成王定鼎于郟鄏在洛陽西郟鄏二山相屬¶
大行(襄二十/三年)¶
　地理志云東大行在河内山陽縣西北大行在河内¶
　野王縣西北魏郡鄴縣北按北山起於孟州濟源縣¶
　界一名皇母山一名女媧山述征記曰大山首始於¶
<pb:KR1e0045_WYG_033-3a>¶
　河内北至幽州凡八陘第一軹關陘在濟源第二大¶
　行陘長四十里第三白陘今在懷州河内縣餘五陘¶
　在鄴中山幽州界山陽今澤州野王今懷州禹貢曰¶
　大行恒山至于碣石入于海北條地脉於此始畢壯¶
　哉¶
萊柞(昭七/年)¶
　魯地今萊蕪縣¶
具　　敖(桓六/年)¶
<pb:KR1e0045_WYG_033-3b>¶
　二山皆魯地在平隂¶
敖　　鄗(宣十/二年)¶
　二山皆鄭地鄭州滎陽縣西北有敖山孟州河隂縣¶
　有鄗山鄗在敖山東南¶
殽(僖三十/三年)¶
　西京永寜縣西北有三崤山一名嶔崟山崤有二陵¶
　自東崤至西崤三十五里東崤長坂數里車不得方¶
　軌西崤石陂十二里其地今又屬陜州漢之澠池界¶
<pb:KR1e0045_WYG_033-4a>¶
方城(僖四/年)¶
　崗阜自唐州比陽縣相比連接西至方城縣又至西¶
　汝州葉縣南故號方城楚國方城以為城蓋北門之¶
　險¶
繹(文十/三年)¶
　襲慶府鄒縣此山東西二十里髙秀獨出¶
首山(宣二/年)¶
　河中府河東縣東南¶
<pb:KR1e0045_WYG_033-4b>¶
靡笄(成二年/下同)¶
　齊州長清縣有此¶
華不注¶
　齊州厯城縣有此¶
梁山(成五/年)¶
　爾雅曰梁晉望也公羊曰河上之山也今在同州韓¶
　城縣西是為大梁山及有小梁山亦在邑界禹貢梁¶
　山韓奕篇奕奕梁山即此¶
<pb:KR1e0045_WYG_033-5a>¶
衡山(襄三/年)¶
　湖州南¶
巫山(襄十八/年下同)¶
　東平府東北¶
梅山¶
　鄭州密縣東北¶
魚齒¶
　汝州襄城縣¶
<pb:KR1e0045_WYG_033-5b>¶
荆山(昭四年/下同)¶
　襄陽南漳縣東北有此山¶
中南¶
　地理志云在扶風武功縣東太一山也今在京兆鳳¶
　翔之間自歧山郿縣南連延東至京兆長安縣西武¶
　功縣南周之名山關中記曰在天中居都南一名中¶
　南一名地胏¶
歧¶
<pb:KR1e0045_WYG_033-6a>¶
　地理志云在扶風羙陽縣西北今在鳯翔府岐¶
　山縣東北河圖括地象曰歧山在崑崙東南為¶
　地乳周之興也鸑鷟鳴人謂之鳯凰堆水經注¶
　其峯高峻逈出諸山亦名天柱歧水出焉合漆¶
　入渭¶
塗山¶
　壽春府¶
羽山(昭七/年)¶
<pb:KR1e0045_WYG_033-6b>¶
　海州懷仁縣¶
北山(昭二十/二年)¶
　王田北山杜預注北邙也在西京洛陽縣登之¶
　見孟津¶
小别大别(定四/年)¶
　禹貢曰導嶓冢至于荆山内方至于大别又曰¶
　嶓冢導漾東流為漢又東為滄浪之水過三澨¶
　至于大别南入于江禹治山通水南條荆山首¶
<pb:KR1e0045_WYG_033-7a>¶
　起嶓冢至于荆山又為内方大别二山内方今¶
　復州之竟陵大别今漢陽之漢川也南條其尾¶
　至此而極亦壯偉矣孔安國釋南入于江謂觸¶
　山廻南入江葢漢水至大别山為大别所擊故¶
　回波以南入于江非本性欲南也左傳吳師伐¶
　郢楚子常濟漢而陳自小别至于大别京相璠¶
　春秋土地名曰大别漢東山名也在安豐縣南¶
　顔師古曰大别在廬江安豐杜預釋地曰二别¶
<pb:KR1e0045_WYG_033-7b>¶
　在江夏界近漢之名無縁乃在安豐也案地說¶
　言漢水東行觸大别之陂南與江合則與尚書¶
　杜預之說同葢小别在今徳安府大别在今漢¶
　川縣楚自郢濟漢又自小别至大别地形順便¶
　今大别山之北漢口即漢水入江處且安豐至¶
　江夏一千五百里相距甚逺又淮水之南非江¶
　漢合流之地京相璠顔師古安豐大别之說斯¶
　不足證¶
<pb:KR1e0045_WYG_033-8a>¶
龜(定十/年)¶
　襲慶府奉符縣有龜山魯頌謂龜蒙蓋二山也¶
蒙(哀十/七年)¶
　地理志云蒙山在泰山蒙隂縣西南今在沂州費縣¶
　西新泰縣南分二邑界山髙四十里長四十六里齊¶
　魯㑹盟即蒙山之隂魯地也¶
㑹稽(哀元/年)¶
　紹興府㑹稽縣南有此山¶
<pb:KR1e0045_WYG_033-8b>¶
菟和(哀四/年)¶
　商州上雒縣¶
沙鹿(僖十/四年)¶
　北京大名府有五鹿墟即沙鹿也郡國志曰五鹿故¶
　沙鹿有沙亭¶
　　　　山闕名六¶
　　阜山(文十/六年)　　萊山(昭五年下/同楚地)坻箕之山(楚/地)¶
　　岡山(十一/年)　　坻山(十二年/晉地)　桑山(十六年/鄭地)¶
<pb:KR1e0045_WYG_033-9a>¶
　　　　山釋異¶
　　　　　萊山有三¶
昭五年楚子次萊山楚地¶
七年與之萊柞魯地¶
萊國有萊山今登州黄縣¶
　　　　　敖山有二¶
桓六年魯之敖山在平隂¶
宣十二年鄭之敖山在滎陽¶
<pb:KR1e0045_WYG_033-9b>¶
　　　　　衡山有二¶
昭四年南嶽衡山在潭州¶
襄三年衡山在湖州烏程¶
　　　　　坻山有二¶
昭五年坻箕之山楚地¶
昭十二年坻山晉地¶
　　　　　塗山有二¶
昭四年三塗在西京¶
<pb:KR1e0045_WYG_033-10a>¶
禹㑹諸侯于塗山在夀春¶
　　　　水¶
江(昭三/年)¶
　廣雅曰江貢也地理志云出蜀郡湔氐道西徼外岷¶
　山東南至江都入海過郡七行二千六百六十里山¶
　海經曰岷山東北崍山又東至崌山江水出焉東注¶
　大江郭璞曰中江出崍謂今簡州江也北江出崌此¶
　皆岷山旁之小江今按江出松州嘉城縣甘松嶺亦¶
<pb:KR1e0045_WYG_033-10b>¶
　曰松桑嶺其地北連析支其水一名汶水流出岷山¶
　始大自此遂東南流而悉州沱水東來與江㑹故曰¶
　東别為沱東南經成都南經嘉定府沫水入焉至瀘¶
　州涪水從西北來東南至重慶府則有嘉陵江巴江¶
　入又東經涪州黔江入忠萬夔州有巫水入歸峽有¶
　清江又東至枝江有沮水入石首涌水入又東過岳¶
　州有澧水從西入洞庭水亦自南入又有浣水湘水¶
　從西南來入江共而東至鄂州漢水入焉始經九江¶
<pb:KR1e0045_WYG_033-11a>¶
　至鎮江府有丹陽水從南來入又東經揚州有邗溝¶
　水出焉又東經江隂許浦始入于海¶
河(僖四/年)¶
　春秋説題辭曰河之為言荷也荷精分布懷隂引度¶
　也釋水云河出崑崙自禹本紀山海經水經皆云然¶
　張騫使西域窮河源謂河有兩源一出于闐一出葱¶
　嶺同入蒲昌海一名鹽澤按于闐國南河耨逹山或¶
　云即崑崙也河源出焉一名首枝河北流七百里入¶
<pb:KR1e0045_WYG_033-11b>¶
　戍水一名計首河北與葱嶺河合同入鹽澤葱嶺在¶
　踈勒國西北東入鹽澤去沙州西三百里潛行地下¶
　為中國河然既曰濳流頗同臆説非實見鹽澤與河¶
　通也至唐吐蕃為大國居積石西南唐聘使始見黄¶
　河在吐蕃中西南數千里向東北流與積石河相連¶
　吐蕃人言崑崙山在其國内長慶中劉元鼎為盟㑹¶
　河之上流西南行二千里水益狹其南三百里三山¶
　中髙而四下曰紫山古所謂崑崙也虜人謂悶摩黎¶
<pb:KR1e0045_WYG_033-12a>¶
　山直距長安五千里河源其間澄流緩下稍合衆流¶
　則赤它水并注則濁度其源直莫賀延磧尾蓋劒南¶
　之西爾禹導河自積石北行至豐州又東至忻州乃¶
　南三曲三千餘里至河中府龍門直南至華州鄭縣¶
　衝激華山折而東廻故其地曰潼關亦曰衝關即經¶
　所謂河曲東包厎柱于陜州東過孟津于河南府東¶
　過洛汭于鞏縣至鄭衛之大伾禹以為河所從來者¶
　髙水湍悍難以行平地乃釃二渠以引河北載之髙¶
<pb:KR1e0045_WYG_033-12b>¶
　地故自此北過降水在今大名府之南被大陸于邢¶
　趙間分為九河流至滄州同為逆河以入大海自積¶
　石而下九折行九千四百里¶
淮(桓八/年)¶
　春秋說題辭曰淮者均其勢也禹貢導淮自桐柏地¶
　理志出南陽平氏縣東南桐柏大復山東南至臨淮¶
　淮陵縣入海過郡四行三千二百四十里水經出胎¶
　簪山孔穎逹曰桐柏旁小山也荆州志曰出桐柏濳¶
<pb:KR1e0045_WYG_033-13a>¶
　流三千里東出大復山在唐州桐柏縣(闕/)至楚州山¶
　陽縣㑹泗沂之水東至漣水縣界入海¶
濟(隠三/年)¶
　春秋說題辭曰濟齊也齊渡也地理志出河東垣縣¶
　東北王屋山東南至河内武徳縣入河溢出河南滎¶
　陽北地中又東至千乗琅槐入海過郡九行千八百¶
　四十里孔穎逹曰泉源為沇流去為濟在溫縣西北¶
　平地今濟水出孟州王屋縣東至濟源縣西北三里¶
<pb:KR1e0045_WYG_033-13b>¶
　平地有二源東源周廻七百歩深不測西源周廻六¶
　百八十餘歩稍淺山海經曰王屋之東㶌水出焉是¶
　也至懷州武徳縣東入河十數里西南截河又並流¶
　數里溢出鄭州滎澤縣名南濟水滎口在焉東出曹¶
　州定陶縣陶丘北遂為菏入單州魚臺縣㑹泗水又¶
　東北至鄆濟間㑹汶水又北折而東至青州博興縣¶
　入海謂之海浦又接濵州渤海縣蒲臺南謂之潮口¶
　淀皆濟入海處王莽末旱涸濟不越河汴渠成後濟¶
<pb:KR1e0045_WYG_033-14a>¶
　堤又竭今東平濟南淄川北海界中有水入海謂之¶
　清河乃菏汶合流爾水經後漢和帝時作謂濟南過¶
　滎澤至乗氏等縣蓋非實録¶
漢(桓六/年)¶
　禹貢嶓冢導漾東流為漢又東為滄浪之水過三澨¶
　至于大别南入于江水經漾水出隴西氐道縣嶓冢¶
　山東至武都沮縣為漢水又東北至廣魏白水縣注¶
　曰東西兩川俱出嶓冢而同為漢水今西縣嶓冢山¶
<pb:KR1e0045_WYG_033-14b>¶
　西漢水所遵也大抵梁州左山皆曰岷右山皆曰嶓¶
　出於岷者皆曰江出於嶓者皆曰漢江有内水中水¶
　外水之異漢有西漢水東漢水之殊滄浪水蓋今漢¶
　之夏水至漢陽軍觸大别上南入于江¶
夏汭(昭四/年)¶
　漢水觸大别山南折與江水㑹謂之夏汭亦曰夏口¶
　在漢陽軍北鄂州西界盛洪之山川記曰二水之間¶
　謂之夏洲首尾七百里華容監利二縣在其中矣此¶
<pb:KR1e0045_WYG_033-15a>¶
　水冬塞夏通謂之夏水蓋夏則㑹於荆鄂之間通曰¶
　夏汭冬則㑹于漢陽乃為夏口今漢陽軍漢陽縣有¶
　沔口是也¶
渭(閔二/年)¶
　地理志云出隴西首陽縣西南鳥䑕同穴山東至京¶
　兆船司空縣入河過郡四行二千七百六十里蓋渭¶
　出首陽經南安天水扶風略陽始平京兆至𢎞農華¶
　隂縣入河今渭源在熙州渭源堡鳥䑕山經秦隴鳳¶
<pb:KR1e0045_WYG_033-15b>¶
　翔至京兆咸陽縣㑹灃水于矩山在咸陽南數里又¶
　東㑹涇水于髙陵之間在咸陽東數十里山海經曰¶
　涇渭合流三日清濁不雜東合漆沮水至潼津入河¶
　在華隂縣北入河春秋之渭汭也杜預曰水之隈曲¶
　曰汭吕忱曰汭者水相入也¶
涇(成十/三年)¶
　地理志云出安定郡涇陽縣西笄頭山東南至馮翊¶
　陽陵縣入渭過郡三行千六十里山在靈州東南土¶
<pb:KR1e0045_WYG_033-16a>¶
　俗謂之开屯山按笄頭山名雞頭山一名崆峒山淮¶
　南子云涇水出薄落山亦此山别名水經注大隴山¶
　之異名山海經謂出髙山水經謂出髙山之涇谷今¶
　在鎮戎軍髙平縣東南過原涇隴耀等州至京兆醴¶
　泉縣出山即古之谷口縣至雲陽為涇峽至府東髙¶
　陵入渭此外有白公渠引涇注渭在髙陵鄭國渠引¶
　涇注洛在瓠口非禹故道¶
汾(僖十/六年)¶
<pb:KR1e0045_WYG_033-16b>¶
　出憲州静樂縣管涔山至太原府西北¶
伊(僖十一/年下同)¶
　地理志云出𢎞農盧氏縣東熊耳山東北入雒過郡¶
　二行四百五十里顔師古云出陸渾山水經伊水出¶
　南陽縣西荀渠山注引山海經曰蔓渠之山伊水出¶
　焉淮南子曰伊水出上魏山按熊耳山在虢州東南¶
　盧氏縣之南河南府伊陽縣古陸渾地山在伊闕之¶
　西二山相接禹闢伊闕以通水望之如闕伊水厯其¶
<pb:KR1e0045_WYG_033-17a>¶
　間流始大孔安國云㑹洛于洛陽之南為四水之首¶
洛¶
　地理志云出𢎞農上雒縣冢嶺山東北至鞏入河過¶
　郡二行一千七十里山海經曰出上洛西山水經曰¶
　上洛讙舉山其實一也禹貢曰導洛自熊耳按熊耳¶
　山乃在盧氏縣東為伊水之源洛水則出商州上洛¶
　縣北冢嶺山東逕熊耳山北博物志曰洛出熊耳蓋¶
　開其滯也自此㑹澗瀍于河南之南㑹伊水于洛陽¶
<pb:KR1e0045_WYG_033-17b>¶
　之南又東過偃師縣南至鞏縣東又北入于河¶
洛汭(昭元/年)¶
　天王使劉定公勞趙孟於潁館於洛汭劉子曰美哉¶
　禹功即鞏縣東北水曲流曰汭山海經曰洛水成臯¶
　西入河是也謂之洛汭即什谷也¶
彭(桓十/二年)¶
　出房州境至襄陽入漢¶
鄢(桓十/三年)¶
<pb:KR1e0045_WYG_033-18a>¶
　水經注夷水導源中廬縣界康狼山又謂之鄢水東¶
　南流厯襄陽府宜城縣北流入漢¶
睢(僖十/九年)¶
　首受陳留浚儀蒗蕩水東經南京亳州沛縣東南流¶
　至徐州入泗謂之睢口水經止蕭縣入于睢非也¶
泓(僖二十/二年)¶
　寰宇記云拱州柘城縣西北三十五里¶
潁(宣十/年)¶
<pb:KR1e0045_WYG_033-18b>¶
　出西京登封縣西北少室山至夀春府入淮¶
洧(成十七/年下同)¶
　出鄭州密縣西北陽山東南至淮寜府西華縣入潁¶
汝¶
　出蔡州汝陽縣大孟山東北至褒信入淮¶
湨(襄十六/年下同)¶
　出孟州濟源縣西北源山南遙原山西至溫縣入河¶
　春秋㑹于湨梁謂是水之濆梁爾雅曰梁莫大於湨¶
<pb:KR1e0045_WYG_033-19a>¶
　梁梁水堤也¶
湛¶
　水經注湛水出犫縣北魚齒山西北東南流厯魚齒¶
　山下為湛浦方五十餘歩又東於汝水九曲北東入¶
　汝犫縣在今汝州魯山縣東南¶
旃然(十八/年)¶
　自孟州汜水縣東南入汴水¶
黄(襄二十/八年)¶
<pb:KR1e0045_WYG_033-19b>¶
　尉氏縣西有黄水西南至鄭州新鄭縣城西入洧¶
濮(哀二十/七年)¶
　衛地自東京酸棗縣傍河東北經興仁府濟隂至髙¶
　平入濟¶
泜(僖三十/三年)¶
　出汝州魯山縣東經汝州襄城縣至潁川入汝¶
涑(成十三/三年)¶
　出解州聞喜縣東山黍葭谷俗謂之華谷過解縣東¶
<pb:KR1e0045_WYG_033-20a>¶
　又西南注張陽池¶
澮(成六/年)¶
　出絳縣東澮山西過翼城縣南又西南過虒祁宫注¶
　汾水¶
濼(桓十/八年)¶
　出濟南府厯城縣西南泉源上水涌若輪又北流入¶
　濟謂之濼口¶
濰(襄十八/年下同)¶
<pb:KR1e0045_WYG_033-20b>¶
　地理志云出琅邪箕屋山北至都昌縣入海過郡三¶
　行五百二十里淮南子云出覆舟山或云出濰山按¶
　濰一名覆舟山在密州莒縣北八十里正漢箕縣地¶
　箕縣故城在此山東北又接青州箕山箕山者無木¶
　而圓峭縣因名然則箕屋覆舟山同名異水過密州¶
　城東北至髙密入濰州及昌邑縣界入海昌邑即古¶
　都昌也¶
沂¶
<pb:KR1e0045_WYG_033-21a>¶
　地理志云出泰山蓋縣南至下邳入泗過郡五行六¶
　百里按沂出沂州沂水縣沂山即東泰山也在縣北¶
　百餘里曾晳舞雩之郊其水西南流至淮陽軍下邳¶
　縣分為二一從縣城北西南入泗一從城東曲過縣¶
　南號小沂水亦入泗¶
沂(昭二十/五年)¶
　出襲慶府仙源縣東南流過下邳縣西南入泗¶
少水(襄二十/三年)¶
<pb:KR1e0045_WYG_033-21b>¶
　水經注沁水逕沁縣故城北蓋藉水以名縣乃春秋¶
　之少水也京相璠曰晉地矣又曰少水今沁水也¶
窮水(昭二十/七年)¶
　水經注窮水出安豐縣窮谷左傳楚救濳司馬沈尹¶
　戍與呉師遇于窮谷川流泄注于决水之右北灌安¶
　豐之左世謂之豐水亦曰窮水音戎並聲相近字隨¶
　讀轉北流注于淮¶
耏(襄三/年)¶
<pb:KR1e0045_WYG_033-22a>¶
　水經時水東至臨淄縣西屈南過泰山新泰縣東又¶
　南至費縣東入于沂注時即耏水也音而春秋齊晉¶
　盟于耏者也京相璠曰今淄惟有澅水西北入泲即¶
　地理志曰如水也耏如聲相似然則澅水即耏水也¶
　蓋以澅與時合得通稱矣¶
泗(襄十/九年)¶
　地理志云出濟隂乗氏縣東南至臨淮睢陵縣入淮¶
　過郡六行一千一百一十里今襲慶府泗水縣陪尾¶
<pb:KR1e0045_WYG_033-22b>¶
　山源有四泉俱導因以為名在桃虚西北逕泗水縣¶
　故城南即襄二十九年季武子取卞是也南有姑蔑¶
　城水出二邑之間西至徐州有沛水睢水入又西南¶
　至淮陽軍沂水入與淮水合自此東至楚州山陽縣¶
　入淮謂之泗口沂至泗口百餘里¶
洙(莊九/年)¶
　出襲慶府臨樂山至縣西南合入泗¶
漷(襄十/九年)¶
<pb:KR1e0045_WYG_033-23a>¶
　出沂州費縣西南連青山下東北流又折而西南流¶
　入徐州滕縣界至單州魚臺縣入泗¶
汶(僖元/年)¶
　地理志云出泰山萊蕪縣原山西南入泲又云出琅¶
　邪朱虚縣東泰山東至安丘入濰師古曰或有二汶¶
　水乎述征記曰泰山郡水皆曰汶今襲慶府乾封縣¶
　有五汶瀛汶柴汶之屬源别流同則汶不止一源明¶
　矣朱虚之汶出沂州沂水縣小泰山至濰州北海縣¶
<pb:KR1e0045_WYG_033-23b>¶
　入濰此水不逹于濟與經不合惟原山在淄川乾封¶
　二邑間淄水出其東北東流入海汶水出其西南西¶
　流至東平府中都縣接濟州鉅野界入濟¶
淄(昭二十/六年)¶
　地理志云出泰山萊蕪縣原山東北至千乗博昌縣¶
　入濟淮南子云出飴山亦是原山在淄州淄川縣東¶
　南古萊蕪城在焉流至青州夀光縣與澠水合至博¶
　興縣入海本博昌縣後唐避諱改焉溝洫志云自禹¶
<pb:KR1e0045_WYG_033-24a>¶
　後齊通淄濟之間志云淄入濟非古也¶
澠(昭十/二年)¶
　出青州臨淄縣北經夀光縣南界入時水¶
姑(昭二十/年下同)¶
　出登州黄縣山西北經萊州即墨縣至密州膠西縣¶
　東南入海¶
尤¶
　出密州膠西縣姑水東南入海姑尤以東即此¶
<pb:KR1e0045_WYG_033-24b>¶
沙水(昭二十/七年)¶
　水經自新溝東北經牛首東北渠即沙水也楚東有¶
　沙水謂此水東南逕扶溝東又南與蔡陂合又東南¶
　逕淮寜府城東曰百尺溝又東南流注潁謂之交口¶
　自溝東南逕城父西南入淮謂之沙汭京相璠曰楚¶
　東地也子常以舟師及沙汭而還杜預曰沙水名也¶
溠(莊四/年)¶
　出隨州隨縣西北黄山南東南逕隋縣西又南流注¶
<pb:KR1e0045_WYG_033-25a>¶
　于鄖¶
漳(宣四/年)¶
　出襄陽府南漳縣東荆山東南又南至枝江縣北至¶
　荆門軍當陽縣東南入沮¶
睢(定四年/下同)¶
　出新城經襄陽府至江陵府枝江縣入江¶
清發¶
　呉敗楚柏舉從之及于清發水經溳水過江夏安陸¶
<pb:KR1e0045_WYG_033-25b>¶
　縣西注云晉太安二年劉𢎞遣皮初與張昌戰於清¶
　水昌敗追斬於江涘即春秋清發在今徳安府界¶
雍澨¶
　禹貢過三澨至于大别南入于江孔氏云在江夏竟¶
　陵縣入漢三澨之别不可復知今澨水出郢州長夀¶
　縣磨石山名澨水東南流至復州景陵縣名汊川至¶
　漢陽軍漢川縣入漢傳言濟漢而陳自小别至于大¶
　别呉敗楚于雍澨五戰及郢在今景陵漢川間也¶
<pb:KR1e0045_WYG_033-26a>¶
涌(莊十/八年)¶
　水經江水當華容縣南涌水出焉又東涌水注之注¶
　云水自夏水南通於江謂之涌口春秋所謂閻敖游¶
　涌而逸於二水之間者也華容今監利石首縣地¶
桐(哀十/五年)¶
　出廣徳軍西南桐源山西北入丹陽湖¶
洹(成十/七年)¶
　出相州林慮縣東北至北京成安縣又東過内黄縣¶
<pb:KR1e0045_WYG_033-26b>¶
　北東入于白溝説文洹水出晉魯之間¶
成臼(定五/年)¶
　水經注水出竟陵縣東北耶屈山一名盧屈山西流¶
　注于沔昭王奔隨濟于成臼謂是水也¶
濡(昭七/年)¶
　出順安軍髙陽縣東北至莫州任丘縣入易水任丘¶
　漢莫縣也莫州出順安軍七十一里¶
東海(僖四/年)¶
<pb:KR1e0045_WYG_033-27a>¶
　左傳以齊竟東至于海按禹貢海岱惟青州孔安國¶
　曰東北據海又曰海濵廣斥濵言涯也故海環中國¶
　而禹貢獨以言青州之境青州跨海故也¶
南河(僖二十/八年)¶
　自河南濟從衛州南渡出衛南而東曹國在今廣濟¶
　定陶縣在衛之東故晉侯侵曹假道于衛衛人不許¶
　還自南河濟即此¶
　　　　水闕名七¶
<pb:KR1e0045_WYG_033-27b>¶
　　滑(宣八/年)　　洮(昭元/年)　　　羅(五/年)¶
　　彭(二十/年)　　鬷(二十/九年)　　　泓(哀十/三年)¶
　　　　水釋異¶
洛入于渭者秦地之洛入于河者雒地之雒而北地故¶
　歸徳縣亦有洛水入于河¶
灃在永興入河而南陽有灃水東入汝¶
涇在永興入渭而宣城有涇水出蕪湖¶
淮出桐柏東入海而房陵有淮水東入漢故丹陽陵陽¶
<pb:KR1e0045_WYG_033-28a>¶
　縣有淮水北入江¶
沂水有大沂水小沂水¶
汶魯水也而茂州有汶水¶
漢出嶓冢山而蜀漢州有漢水入延¶
蒲出故曲逆縣蒲陽山東入濡祁州蒲隂亦有蒲水東¶
　入河¶
澮出翼城晉水也而鄭之秦水故澮國居之亦曰澮水¶
彭出故新城昌魏入江而豫章有彭水東入湖¶
<pb:KR1e0045_WYG_033-28b>¶
濮衛水也酈元云過韋城分為二瀆北濮出焉又陳地¶
　亦有濮又建寜濮夷亦因水命名¶
　¶
　¶
　¶
　¶
　¶
　春秋分記卷三十三¶
