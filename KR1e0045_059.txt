# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.703183
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷五十九
<pb:KR1e0045_WYG_059-1a>¶
欽定四庫全書¶
　春秋分記卷五十九　　宋　程公說　撰¶
　　齊世本第一¶
　　姜姓侯爵其先出自炎帝裔孫伯夷伯夷為堯四¶
　　岳佐禹平水土有功賜姓姜氏封于吕謂之吕侯¶
　　殷末太公吕望起漁釣為周文武師號師尚父佐¶
　　定天下以功封于營丘為齊侯得征五侯九伯自¶
　　太公至僖公十三世國在今青州臨淄縣¶
<pb:KR1e0045_WYG_059-1b>¶
　　　僖公　　　　　　　襄公¶
　　　桓公　　　　　　　孝公¶
　　　昭公　　　　　　　懿公¶
　　　　僖公(諡灋小心/畏忌曰僖)¶
　　　　　(名祿父莊公子立九年魯隠元年/至桓十四年卒在位三十三年)¶
隠公經三年冬十有二月齊侯鄭伯盟于石門(傳見/鄭)¶
經六年夏五月辛酉公㑹齊侯盟于艾¶
傳六年夏盟于艾始平于齊也(春秋前魯與齊/不平故言始)¶
<pb:KR1e0045_WYG_059-2a>¶
經七年夏齊侯使其弟年來聘¶
傳七年夏齊侯使夷仲年來聘結艾之盟也¶
經八年秋七月庚午宋公齊侯衛侯盟于瓦屋(新注諸/侯參盟)¶
(於此/始)¶
傳八年春齊侯將平宋衛(平宋衛/於鄭)有㑹期齊人卒平宋¶
衛于鄭秋㑹于温盟于瓦屋以釋東門之役禮也　冬¶
齊侯使來告成三國公使衆仲對曰君釋三國之圖以¶
鳩其民君之惠也寡君聞命矣敢不承受君之明徳¶
<pb:KR1e0045_WYG_059-2b>¶
經九年冬公㑹齊侯于防(謀伐/宋)¶
經十年春王正月公㑹齊侯鄭伯于中丘夏翬帥師㑹¶
齊人鄭人伐宋(傳見/鄭)¶
經十有一年秋七月壬午公及齊侯鄭伯入許(傳見/鄭)¶
桓公經二年春三月公㑹齊侯陳侯鄭伯于稷以成宋¶
亂(傳見/宋)¶
經三年春正月公㑹齊侯于嬴夏齊侯衛侯(宣/公)胥命于¶
蒲　秋九月齊侯送姜氏于讙冬齊侯使其弟年來聘¶
<pb:KR1e0045_WYG_059-3a>¶
(傳見/魯)¶
傳三年夏齊侯衛侯胥命于蒲不盟也¶
經五年夏齊侯鄭伯如紀(傳見/紀)¶
傳六年夏北戎伐齊齊侯使乞師于鄭鄭大子忽帥師¶
救齊六月大敗戎師獲其二帥甲首三百以獻於齊於¶
是諸侯之大夫戍齊¶
經十有一年春正月齊人衛人鄭人盟于惡曹¶
經十有四年冬十二月丁巳齊侯禄父卒(無/傳)宋人以齊¶
<pb:KR1e0045_WYG_059-3b>¶
人蔡人衛人陳人伐鄭¶
　　吕祖謙曰方周盛時未嘗無方伯連帥之職然皆¶
　　稟王命也平王東遷無以緫合係屬人心諸侯稍¶
　　有才智自出㑹盟此霸之名所以立僖公謂之小¶
　　霸非惟政事權謀不可以望桓文當時亦未可以¶
　　為霸盟于宋衛告成三國不過三國之盟其後齊¶
　　衛鄭宋盟于惡曹亦止四國蓋春秋初王綱尚在¶
　　至王室陵替凡㑹盟征討天下侯國皆在焉故王¶
<pb:KR1e0045_WYG_059-4a>¶
　　道霸業相為消長以齊一國論之僖公霸業不如¶
　　桓公以天下之勢論之桓公時不如僖公之時傳¶
　　者論桓公謂大國言齊宋逺國言江黄其餘莫不¶
　　至則霸業之盛茲王道所以消亡也然僖公小霸¶
　　如成宋亂又與桓公㑹以黨簒逆以至班爵不同¶
　　帥諸侯來戰于郎凡此無非私意云¶
　　　　襄公(諡灋辟土/有徳曰襄)¶
　　　　　(名諸兒僖公大子桓十四年嗣立明/年改元至莊八年遇弑在位十二年)¶
<pb:KR1e0045_WYG_059-4b>¶
桓公經十有五年夏四月己巳葬齊僖公(無/傳)五月公㑹¶
齊侯于艾(傳見/許)¶
經十有七年春正月丙辰公㑹齊侯紀侯盟于黄夏五¶
月丙午及齊師戰于奚¶
傳十七年春盟于黄平齊紀夏及齊師戰于奚疆事也¶
(爭疆/界)¶
經十有八年春王正月公㑹齊侯于濼公與夫人姜氏¶
遂如齊夏四月丙子公薨于齊丁酉公之喪至自齊(傳/見)¶
<pb:KR1e0045_WYG_059-5a>¶
(内/魯)¶
莊公經元年春王正月夫人孫于齊夏單伯逆王姬秋¶
築王姬之館于外冬王姬歸于齊齊師遷紀郱鄑郚¶
經二年秋七月齊王姬卒(無/傳)冬十有二月夫人姜氏㑹¶
齊侯于禚¶
經三年秋紀季以酅入于齊(為附庸/傳見紀)¶
經四年春王二月夫人姜氏享齊侯于祝丘夏齊侯陳¶
侯鄭伯遇于垂(無/傳)冬公及齊人狩于禚¶
<pb:KR1e0045_WYG_059-5b>¶
經七年春夫人姜氏㑹齊侯于防冬夫人姜氏㑹齊侯¶
于穀(無/傳)¶
經八年夏師及齊師圍郕郕降于齊師秋師還冬十有¶
一月癸未齊無知弑其君諸兒¶
傳八年齊侯使連稱管至父戍葵丘𤓰時而往曰及𤓰¶
而代期戍公問不至請代弗許故謀作亂僖公之母弟¶
曰夷仲年生公孫無知有寵於僖公衣服禮秩如適(音/的)¶
襄公絀之二人(連稱/至父)因之以作亂連稱有従妹在公宮¶
<pb:KR1e0045_WYG_059-6a>¶
無寵使間公(伺公/間隙)曰捷吾以女為夫人　冬十二月齊¶
侯游于姑棼遂田于貝丘見大豕従者曰公子彭生也¶
公怒曰彭生敢見射之豕人立而啼(彭生事在/桓十八年)公懼隊¶
于車傷足喪屨反誅屨於徒人費弗得鞭之見血走出¶
遇賊于門刼而束之費曰我奚御哉袒而示之背信之¶
費請先入伏公而出鬬死于門中石之紛如(齊小/臣)死于¶
階下遂入殺孟陽(齊小/臣)于牀曰非君也不類見公之足¶
于户下遂弑之而立無知初襄公立無常(政令/無常)鮑叔牙¶
<pb:KR1e0045_WYG_059-6b>¶
曰君使民慢亂將作矣奉公子小白出奔莒亂作管夷¶
吾召忽奉公子糾來奔初公孫無知虐于雍廩(齊大/夫)¶
　　公說曰齊襄公絶滅天常縦肆人欲甚矣其荒也¶
　　而曾不知耻妄意功名當魯桓之末為奚之戰以¶
　　爭疆埸粤明年乃㑹桓於濼桓之昬庸信可責矣¶
　　而襄之罪可勝誅哉未幾桓公有彭生之禍襄公¶
　　其將何辭於魯也自時厥後姜氏來孫襄公宜亦¶
　　少愧矣夫何初㑹于禚次享于祝丘又次如齊師¶
<pb:KR1e0045_WYG_059-7a>¶
　　又一歳而再㑹為惡益逺紀何辜也遷其三邑必¶
　　使大去其國而後已衛何與也荐興伐之之師至¶
　　以其寶來歸最後又偕魯圍郕安受其降魯師書¶
　　還於秋而無知之禍作於冬矣蕭墻之不謹而動¶
　　干戈於外非人欲之蔽而何春秋於魯桓責其昧¶
　　齊家之義失立國之道至于殞其身於莊責其忘¶
　　父之讎甚母之惡至於徇強國而襄公之過豈復¶
　　可掩合而推之彭生之禍與無知之變若同一轍皆¶
<pb:KR1e0045_WYG_059-7b>¶
　　禍滛之明驗也詩於襄公南山刺其滛甫田刺其¶
　　求大功盧令刺其荒用以見襄公内滛而外暴將¶
　　及于亡而不自知甚矣其荒也至於敝笱之刺文¶
　　姜猗嗟之刺魯莊而載驅之刺宣滛皆列之齊國¶
　　風于以參譏之詩之刺春秋之貶也故予紀内魯¶
　　既著其事而復采春秋之經列諸齊世本所以著¶
　　襄公之過而明萬世之戒必觀刺文姜魯莊之詩¶
　　叙於齊國風然後知余著文姜之事於齊世本之¶
<pb:KR1e0045_WYG_059-8a>¶
　　意云¶
　　　　桓公(諡灋克敵/服逺曰桓)¶
　　　　　(名小白僖公庶子襄公季弟初襄公立無/常小白奔莒糾奔魯莊八年襄公卒九年)¶
　　　　　(魯人納糾小白自莒先入是歳改元七年/始霸合諸侯至僖十七年卒在位四十三)¶
　　　　　(年/)¶
莊公經九年春齊人殺無知公及齊大夫盟于蔇夏公¶
伐齊納子糾(公穀作/納糾)齊小白入于齊秋七月丁酉葬齊¶
襄公八月庚申及齊師戰于乾時我師敗績九月齊人¶
<pb:KR1e0045_WYG_059-8b>¶
取子糾殺之¶
傳九年春雍廩殺無知公及齊大夫盟于蔇齊無君也¶
夏公伐齊納子糾桓子自莒先入秋師及齊師戰于乾¶
時我師敗績公喪戎路傳乗而歸秦子梁子以公旗辟¶
于下道(以誤/齊師)是以皆止鮑叔帥師來言曰子糾親也請¶
君討之管召讎也請受而甘心焉乃殺子糾于生竇(魯/地)¶
召忽死之管仲請囚鮑叔受之及堂阜而稅之歸而告¶
曰管夷吾治於髙傒使相可也公従之(言管仲治政/之才多於傒)¶
<pb:KR1e0045_WYG_059-9a>¶
經十年春王正月公敗齊師于長勺夏六月齊師宋師¶
次于郎公敗宋師于乗丘冬十月齊師滅譚譚子奔莒¶
傳十年春齊師伐我戰于長勺齊師敗績夏六月齊師¶
宋師次于郎大敗宋師于乗丘齊師乃還(詳見/内魯)齊侯之¶
出也過譚譚不禮焉及其入也諸侯皆賀譚又不至冬¶
齊師滅譚譚無禮也¶
經十有一年冬王姬歸于齊¶
傳十一年冬齊侯來逆共姬¶
<pb:KR1e0045_WYG_059-9b>¶
經十有三年春齊侯宋人陳人蔡人邾人㑹于北杏夏¶
六月齊人滅遂冬公㑹齊侯盟于柯¶
傳十三年春㑹于北杏以平宋亂(宋萬弑/閔公)遂人不至夏¶
齊人滅遂而戍之冬盟于柯始及齊平也宋人背北杏¶
之㑹¶
經十有四年春齊人陳人曹人伐宋夏單伯㑹伐宋冬¶
單伯㑹齊侯宋公衛侯鄭伯于鄄¶
　　劉敞曰單伯㑹齊侯宋公衛侯鄭伯于鄄杜氏曰¶
<pb:KR1e0045_WYG_059-10a>¶
　　齊卒平宋亂宋人服従欲歸功天子故赴以單伯¶
　　㑹諸侯為文非也夫單伯者魯之孤也左氏見周¶
　　有單子遂誤以單伯亦為周大夫凡王人出㑹諸¶
　　侯無不序公侯之上者宰周公劉子之類是也既¶
　　序公侯之上則是主㑹之人矣何必赴以單伯㑹¶
　　諸侯乃成主㑹乎彼見春秋記外之盟㑹無分别¶
　　主㑹之人者唯魯公及大夫㑹之則分别焉左氏¶
　　既誤以單伯為周大夫杜氏因為之飾說欲證單¶
<pb:KR1e0045_WYG_059-10b>¶
　　伯使必為周人而委曲承合非解經之體也¶
傳十四年春諸侯伐宋齊請師于周(請師假王/命示大順)夏單伯¶
㑹之取成于宋而還　冬㑹于鄄宋服故也¶
經十有五年春齊侯宋公陳侯衛侯鄭伯㑹于鄄秋宋¶
人齊人邾人伐郳鄭人侵宋¶
傳十五年春復㑹焉齊始霸也秋諸侯為宋伐郳鄭人¶
間之而侵宋¶
　　劉敞曰凢霸者則當主諸侯諸侯莫先焉此年秋¶
<pb:KR1e0045_WYG_059-11a>¶
　　伐郳宋序齊上明年夏伐鄭宋亦序齊上齊之未¶
　　主諸侯明矣然則齊始伯在十六年十二月七國¶
　　同盟于幽之時也自此始為諸侯上矣¶
經十有六年夏宋人齊人衛人伐鄭秋荆伐鄭冬十有¶
二月㑹齊侯宋公陳侯衛侯鄭伯許男滑伯滕子同盟¶
于幽¶
傳十六年夏諸侯伐鄭宋故也　冬同盟于幽鄭成也¶
經十有七年春齊人執鄭詹夏齊人殱于遂(傳見/遂)秋鄭¶
<pb:KR1e0045_WYG_059-11b>¶
詹自齊逃來(無/傳)¶
傳十七年春齊人執鄭詹鄭不朝也¶
經十有九年秋公子結媵陳人之婦于鄄遂及齊侯宋¶
公盟　冬齊人宋人陳人伐我西鄙(無/傳)¶
經二十年夏齊大災冬齊人伐戎(無/傳)¶
經二十有二年秋七月丙申及齊髙傒盟于防(無傳/議昏)¶
傳二十二年春陳人殺其大子御寇(經書/公子)陳公子完與¶
顓孫奔齊顓孫自齊來奔齊侯使敬仲(公子/完)為卿辭曰¶
<pb:KR1e0045_WYG_059-12a>¶
羇旅之臣幸若獲宥及於寛政赦其不閑於教訓而免¶
於罪戾弛於負擔君之惠也所獲多矣敢辱髙位以速¶
官謗請以死告詩云翹翹車乗招我以弓豈不欲往畏¶
我友朋使為工正飲桓公酒樂公曰以火繼之辭曰臣¶
卜其晝未卜其夜不敢君子曰酒以成禮不繼以滛義¶
也以君成禮弗納於滛仁也初懿氏卜妻敬仲其妻¶
占之曰吉是謂鳳凰于飛和鳴鏘鏘(七羊/切)有媯之後將¶
育于姜(媯陳姓/姜齊姓)五世其昌並于正卿八世之後莫之與¶
<pb:KR1e0045_WYG_059-12b>¶
京陳厲公蔡出也故蔡人殺五父而立之生敬仲其少¶
也周史有以周易見陳侯者陳侯使筮之遇觀䷓(坤下/巽上)¶
之否䷋(坤下/乾上)曰是謂觀國之光利用賔于王此其代陳¶
有國乎不在此其在異國非此其身在其子孫光逺而¶
自他有耀者也坤土也巽風也乾天也風為天於土上¶
山也有山之材而照之以天光於是乎居土上故曰觀¶
國之光利用賔于王庭實旅百奉之以玉帛天地之美¶
具焉故曰利用賔于王猶有觀焉故曰其在後乎風行¶
<pb:KR1e0045_WYG_059-13a>¶
而著於土故曰其在異國乎若在異國必姜姓也姜大¶
嶽之後也山嶽則配天物莫能兩大陳衰此其昌乎及¶
陳之初亡也(昭八年/楚滅陳)陳桓子始大於齊其後亡也(哀十/七年)¶
(楚復/滅陳)成子得政¶
　　劉安世曰物禁太盛盛者乃衰之始也齊自太公¶
　　以來無盛於桓公之時桓公七年始霸而㑹諸侯¶
　　(㑹/鄄)至十四年陳公子來奔是年歳在已酉而不知¶
　　有齊國者由此人也又經三己酉至齊簡公之四¶
<pb:KR1e0045_WYG_059-13b>¶
　　年歳在庚申田恒弑其君遂專齊國後二年楚滅¶
　　陳自己酉至庚申一百九十二年其事始驗¶
經二十有三年夏公及齊侯遇于穀　冬十有二月甲¶
寅公㑹齊侯盟于扈(無/傳)¶
經二十有六年秋公㑹宋人齊人伐徐¶
經二十有七年夏六月公㑹齊侯宋公陳侯鄭伯同盟¶
于幽冬公㑹齊侯于城濮(無傳將/討衛)¶
傳二十七年夏同盟于幽陳鄭服也　冬王使召伯廖¶
<pb:KR1e0045_WYG_059-14a>¶
賜齊侯命且請伐衛以其立子頹也¶
經二十有八年春王三月甲寅齊人伐衛衛人及齊人¶
戰衛人敗績(傳見/衛)秋荆伐鄭公㑹齊人宋人救鄭(傳見/鄭)¶
經三十年秋七月齊人降鄣(無/傳)冬公及齊侯遇于魯濟¶
齊人伐山戎¶
傳三十年冬遇于魯濟謀山戎也以其病燕故也¶
經三十有一年夏六月齊侯來獻戎捷¶
傳三十一年夏六月齊侯來獻戎捷非禮也凢諸侯有¶
<pb:KR1e0045_WYG_059-14b>¶
四夷之功則獻于王王以警于夷中國則否諸侯不相¶
遺俘¶
經三十有二年春城小穀夏宋公齊侯遇于梁丘　冬¶
狄伐邢(無/傳)¶
傳三十二年春城小穀為管仲也　齊侯為楚伐鄭之¶
故(在二十/八年)請㑹于諸侯宋公請先見於齊侯夏遇于梁¶
丘¶
閔公經元年春王正月齊人救邢秋八月公及齊侯盟¶
<pb:KR1e0045_WYG_059-15a>¶
于落姑(傳見/内魯)¶
傳元年春狄人伐邢管敬仲言於齊侯曰戎狄豺狼不¶
可厭也諸夏親暱不可棄也晏安酖毒不可懷也詩云¶
豈不懷歸畏此簡書簡書同惡相恤之謂也請救邢以¶
従簡書齊人救邢¶
經二年春王正月齊人遷陽(無/傳)冬十有二月狄入衛¶
傳二年冬十二月狄滅衛　初惠公之即位也少齊人¶
使昭伯烝於宣姜生齊子戴公文公文公適齊及敗宋¶
<pb:KR1e0045_WYG_059-15b>¶
桓公送諸河立戴公以廬于曹齊侯使公子無虧帥車¶
三百乗甲士三千人以戍曹　僖之元年齊桓公遷邢¶
于夷儀二年封衛于楚丘邢遷如歸衛國忘亡¶
僖公經元年春王正月齊師宋師曹伯次于聶北救邢¶
夏六月邢遷于夷儀齊師宋師曹師城邢　秋七月楚¶
人伐鄭八月公㑹齊侯宋公鄭伯曹伯邾人于檉¶
傳元年春諸侯救邢邢人潰出奔師師遂逐狄人具邢¶
器用而遷之師無私焉夏邢遷于夷儀諸侯城之救患¶
<pb:KR1e0045_WYG_059-16a>¶
也凢侯伯救患分災討罪禮也　秋楚人伐鄭鄭即齊¶
故也盟于犖謀救鄭也(犖即/檉)¶
經二年春王正月城楚丘秋九月齊侯宋公江人黄人¶
盟于貫¶
傳二年春諸侯城楚丘而封衛焉不書所㑹後也¶
　　吕祖謙曰齊桓公始霸之初狄滅衛又伐邢當時¶
　　夷狄慿陵中國如此之甚向非齊威封衛遷邢則¶
　　中國幾何而不淪胥為夷此孔子所以有㣲管仲¶
<pb:KR1e0045_WYG_059-16b>¶
　　吾其被髮左衽之嘆也¶
秋盟于貫服江黄也(楚與國/始服齊)齊寺人貂始漏師于多魚¶
　　公說曰桓公自救邢之師及盟貫之㑹而還方霸¶
　　業隆盛時召陵未㑹也葵丘未命也首止未盟也¶
　　而桓公寵寺貂已漏師于多魚兵事上神密貂則¶
　　漏泄之齊之禍蓋兆于此桓公不自知覺管仲不¶
　　能正救惜哉左傳先經始事提此一句於僖之二¶
　　年用見十七年之禍非一朝一夕之故也¶
<pb:KR1e0045_WYG_059-17a>¶
經三年秋齊侯宋公江人黄人㑹于陽穀冬公子友如¶
齊涖盟楚人伐鄭¶
傳三年秋㑹于陽穀謀伐楚也(三年楚/侵鄭故)齊侯為陽穀之¶
㑹來尋盟冬公子友如齊涖盟楚人伐鄭鄭伯(文/公)欲成¶
孔叔不可曰齊方勤我棄徳不祥齊侯與蔡姬乗舟于¶
囿蕩公公懼變色禁之不可公怒歸之未之絶也蔡人¶
嫁之¶
經四年春王正月公㑹齊侯宋公陳侯衛侯鄭伯許男¶
<pb:KR1e0045_WYG_059-17b>¶
曹伯侵蔡蔡潰遂伐楚次于陘夏楚屈完來盟于師盟¶
于召陵齊人執陳轅濤塗　秋及江人黄人伐陳冬十¶
有二月公孫茲帥師㑹齊人宋人衛人鄭人許人曹人¶
侵陳¶
傳四年春齊侯以諸侯之師侵蔡蔡潰遂伐楚楚子使¶
與師言曰君處北海寡人處南海唯是風馬牛不相及¶
也不虞君之渉吾地也何故管仲對曰昔召康公命我¶
先君大公曰五侯九伯女實征之以夾輔周室賜我先¶
<pb:KR1e0045_WYG_059-18a>¶
君履東至于海西至于河南至于穆陵北至于無棣爾¶
貢包茅不入玉祭不共無以縮酒寡人是徵昭王南征¶
而不復寡人是問(昭王成王孫南巡/狩涉漢船壞而溺)對曰貢之不入寡¶
君之罪也敢不共給昭王之不復君其問諸水濵師進¶
次于陘夏楚子使屈完如師師退次于召陵齊侯陳諸¶
侯之師與屈完乗而觀之(新注楚不興師敵齊使屈完/來者以齊是節制之兵故)¶
齊侯曰豈不穀是為先君之好是繼與不穀同好如何¶
對曰君惠徼福於敝邑之社稷辱収寡君寡君之願也¶
<pb:KR1e0045_WYG_059-18b>¶
齊侯曰以此衆戰誰能禦之以此攻城何城不克對曰¶
君若以徳綏諸侯誰敢不服君若以力楚國方城以為¶
城漢水以為池雖衆無所用之屈完及諸侯盟陳轅濤¶
塗謂鄭申侯曰師出於陳鄭之間國必甚病若出於東¶
方觀兵於東夷循海而歸其可也申侯曰善濤塗以告¶
齊侯許之申侯見曰師老矣若出於東方而遇敵懼不¶
可用也若出於陳鄭之間共其資粮屝屨其可也齊侯¶
說與之虎牢(新注見覇/者權專)執轅濤塗秋伐陳討不忠也冬¶
<pb:KR1e0045_WYG_059-19a>¶
叔孫戴伯帥師㑹諸侯之師侵陳陳成歸轅濤塗¶
經五年夏公及齊侯宋公陳侯衛侯鄭伯許男曹伯㑹¶
王世子于首止秋八月諸侯盟于首止鄭伯逃歸不盟¶
傳五年夏㑹于首止㑹王太子鄭謀寧周也秋諸侯盟¶
鄭伯逃歸不盟(詳見/鄭)¶
經六年夏公㑹齊侯宋公陳侯衛侯曹伯伐鄭圍新城¶
秋楚人圍許(以救/鄭)諸侯遂救許¶
傳六年夏諸侯伐鄭以其逃首止之盟故也圍新密(新/城)¶
<pb:KR1e0045_WYG_059-19b>¶
秋楚子圍許以救鄭諸侯救許乃還¶
經七年春齊侯伐鄭秋七月公㑹齊侯宋公陳世子欵¶
鄭世子華盟于寗母¶
傳七年春齊人伐鄭秋盟于寗母謀鄭故也管仲言於¶
齊侯曰臣聞之招攜以禮懷逺以徳懷禮不易無人不¶
懷齊侯脩禮於諸侯諸侯官受方物(諸侯官司各於齊/受其方所當貢天)¶
(子之/物)鄭伯使大子華聴命於㑹言於齊侯曰洩氏孔氏¶
子人氏三族實違君命君若去之以為成我以鄭為内¶
<pb:KR1e0045_WYG_059-20a>¶
臣君亦無所不利焉(以鄭事齊/如封内臣)齊侯將許之管仲曰君¶
以禮與信屬諸侯而以姦終之無乃不可乎子父不奸¶
之謂禮守命共時之謂信違此二者姦莫大焉公曰諸¶
侯有討於鄭未捷今苟有釁従之不亦可乎對曰君若¶
綏之以徳加之以訓辭而帥諸侯以討鄭鄭將覆亡之¶
不暇豈敢不懼若緫其罪人以臨之(子華奸父之/命即罪人)鄭有¶
辭矣何懼且夫合諸侯以崇徳也㑹而列姦何以示後¶
嗣夫諸侯之㑹其徳刑禮義無國不記記姦之位(㑹位/也子)¶
<pb:KR1e0045_WYG_059-20b>¶
(華為姦人而列在㑹/位將為諸侯所記)君盟替矣作而不記非盛徳也君¶
其勿許鄭必受盟夫子華既為大子而求介於大國以¶
弱其國亦不必免鄭有叔詹堵叔師叔三良為政未可¶
間也齊侯辭焉子華由是得罪於鄭　冬鄭伯使請盟¶
子齊¶
經八年春王正月公㑹王人齊侯宋公衛侯許男曹伯¶
陳世子欵盟于洮鄭伯乞盟(詳見周/天王)¶
經九年夏公㑹宰周公齊侯宋子(襄公立在喪/桓公未葬)衛侯鄭¶
<pb:KR1e0045_WYG_059-21a>¶
伯許男曹伯于葵丘秋九月戊辰諸侯盟于葵丘¶
傳九年夏㑹于葵丘尋盟且脩好禮也王使宰孔賜齊¶
侯胙曰天子有事于文武(祭/事)使孔賜伯舅胙齊侯將下¶
拜孔曰且有後命天子使孔曰以伯舅耋(七十/曰耋)老加勞¶
賜一級無下拜對曰天威不違顔咫尺小白余敢貪天¶
子之命無下拜恐隕越于下以遺天子羞敢不下拜下¶
拜登受¶
　　吕祖謙曰管仲相桓公務在正名分觀王使宰孔¶
<pb:KR1e0045_WYG_059-21b>¶
　　賜齊侯胙管仲則教桓公以天威不違顔咫尺敢¶
　　不下拜觀王以上卿之禮享管仲則辭以有天子¶
　　之二守國髙在至於舅犯之相晉文則不然如請¶
　　隧是也召王是也故孟子曰桓公之於管仲學焉¶
　　而後臣之猶着一箇學字其它則無此一字矣¶
秋齊侯盟諸侯于葵丘曰凢我同盟之人既盟之後言¶
歸于好宰孔先歸遇晉侯曰可無㑹也齊侯不務徳而¶
勤逺略故北伐山戎南伐楚西為此㑹也東畧之不知¶
<pb:KR1e0045_WYG_059-22a>¶
西則否矣(言或向東必/不能復西畧)其在亂乎君務靖亂無勤於行¶
晉侯乃還¶
　　晁補之曰葵丘之㑹天子初使賜胙齊方霸諸侯¶
　　未有大失而宰孔徒以勤逺畧知終在亂遽勸晉¶
　　侯以無㑹其知逺矣¶
冬齊侯以諸侯之師伐晉及髙梁而還討晉亂也(奚齊/之亂)¶
經十年夏齊侯許男伐北戎(無/傳)¶
經十有一年夏公及夫人姜氏㑹齊侯于陽穀(無/傳)¶
<pb:KR1e0045_WYG_059-22b>¶
傳十二年冬齊侯使管夷吾平戎于王使隰朋平戎于¶
晉(前年晉救/周伐戎)王以上卿之禮饗管仲管仲辭曰臣賤有¶
司也有天子之二守國髙在若節春秋來承王命何以¶
禮焉陪臣敢辭王曰舅氏余嘉乃勲應乃懿徳謂督不¶
忘往踐乃職無逆朕命管仲受下卿之禮而還君子曰¶
管仲之世祀也宜哉讓不忘其上詩曰愷悌君子神所¶
勞矣(旱/麓)¶
經十有三年夏公㑹齊侯宋公陳侯衛侯鄭伯許男曹¶
<pb:KR1e0045_WYG_059-23a>¶
伯于鹹¶
傳十三年夏㑹于鹹淮夷病杞故且謀王室也(子帶/之亂)¶
經十有四年春諸侯城縁陵¶
傳十四年春諸侯城縁陵而遷杞焉不書其人有闕也¶
經十有五年春王正月楚人伐徐三月公㑹齊侯宋公¶
陳侯衛侯鄭伯許男曹伯盟于牡丘遂次于匡公孫敖¶
帥師及諸侯之大夫救徐　秋七月齊師曹師伐厲¶
傳十五年春楚人伐徐徐即諸夏故也三月盟于牡丘¶
<pb:KR1e0045_WYG_059-23b>¶
尋葵丘之盟且救徐也孟穆伯帥師及諸侯之師救徐¶
諸侯次于匡以待之秋伐厲以救徐也¶
經十有六年冬十有二月公㑹齊侯宋公陳侯衛侯鄭¶
伯許男邢侯曹伯于淮¶
傳十六年夏齊伐厲不克救徐而還冬十二月㑹于淮¶
謀鄫且東略也城鄫役人病有夜登丘而呼曰齊有亂¶
不果城而還¶
經十有七年春齊人徐人伐英氏秋夫人姜氏㑹齊侯¶
<pb:KR1e0045_WYG_059-24a>¶
于卞冬十有二月乙亥齊侯小白卒¶
傳十七年春齊人為徐伐英氏以報婁林之役也齊侯¶
之夫人三王姬徐嬴蔡姬皆無子齊侯好内多内寵内¶
嬖如夫人者六人長衛姬生武孟(公子/無虧)少衛姬生惠公¶
(公子/元)鄭姬生孝公(公子/昭)葛嬴生昭公(公子/潘)密姬生懿公¶
(公子/商人)宋華子生公子雍公與管仲屬孝公於宋襄公以¶
為大子雍巫有寵於衛共姬因寺人貂以薦羞於公(雍/巫)¶
(易牙/屬)亦有寵公許之立武孟管仲卒五公子皆求立冬¶
<pb:KR1e0045_WYG_059-24b>¶
十月乙亥齊桓公卒易牙入與寺人貂因内寵以殺羣¶
吏而立公子無虧孝公奔宋十二月乙亥赴辛巳夜殯¶
(六十七/日乃殯)¶
　　蘇轍曰管仲身有三歸桓公内嬖如夫人者六人¶
　　此固適庻爭奪之禍所従起也然桓公之老也管¶
　　仲與桓公為身後之計知諸子之必爭乃屬世子¶
　　於宋襄公夫父子之間至使它人與焉智者蓋至¶
　　此乎¶
<pb:KR1e0045_WYG_059-25a>¶
　　　　孝公(諡法協時/肇享曰孝)¶
　　　　　(名昭桓公子僖十七年桓公卒豎刁立無/虧明年宋襄公伐齊齊人殺無虧立孝公)¶
　　　　　(即位改元至僖二十/七年卒在位十年)¶
僖公經十有八年春王正月宋公曹伯衛人邾人伐齊¶
夏師救齊(無/傳)五月戊寅宋師及齊師戰于甗齊師敗績¶
狄救齊(無/傳)秋八月丁亥葬齊桓公¶
傳十八年春宋襄公以諸侯伐齊三月齊人殺無虧(以/說)¶
(宋/)齊人將立孝公不勝四公子之徒遂與宋人戰(無虧/己死)¶
<pb:KR1e0045_WYG_059-25b>¶
(故曰四/公子)夏五月宋敗齊師于甗立孝公而還秋八月葬¶
齊桓公¶
經十有九年冬㑹陳人蔡人楚人鄭人盟于齊¶
傳十九年陳穆公請脩好於諸侯以無忘齊桓之徳冬¶
盟于齊脩桓公之好也(宋襄暴虐/故思齊桓)¶
　　吕祖謙曰觀陳穆公欲脩桓公之好使孝公有志¶
　　復興伯業甚易惜其不能也¶
經二十年秋齊人狄人盟于邢¶
<pb:KR1e0045_WYG_059-26a>¶
經二十有三年春齊侯伐宋圍緡(傳見/宋)¶
　　吕祖謙曰宋襄㑹諸侯孝公俯首而㑹之及宋敗¶
　　便興師伐之此所以不能復齊桓之業¶
傳二十六年春齊師侵我西鄙公使展喜犒師(勞齊/師)使¶
受命于展禽(栁下/惠)齊侯未入竟展喜従之曰寡君聞君¶
親舉玉趾將辱於敝邑使下臣犒執事齊侯曰魯人恐¶
乎對曰小人恐矣君子則否齊侯曰室如縣罄野無青¶
草何恃而不恐對曰恃先王之命昔周公大公股肱周¶
<pb:KR1e0045_WYG_059-26b>¶
室夾輔成王成王勞之而賜之盟曰世世子孫無相害¶
也載在盟府大師職之桓公是以糾合諸侯而謀其不¶
協彌縫其闕而匡救其災昭舊職也及君即位諸侯之¶
望曰其率桓之功我敝邑用不敢保聚(用此舊盟故/不聚衆保守)曰¶
豈其嗣世九年而棄命廢職其若先君何君必不然恃¶
此以不恐齊侯乃還　冬公以楚師伐齊取穀寘桓公¶
子雍於穀易牙奉之以為魯援楚申公叔侯戍之桓公¶
之子七人為七大夫於楚(言孝公不/能撫公族)¶
<pb:KR1e0045_WYG_059-27a>¶
經二十有七年夏六月庚寅齊侯昭卒秋八月乙未葬¶
齊孝公(無傳三月/而葬速)¶
傳二十七年夏齊孝公卒有齊怨(前年齊/再伐魯)不廢喪紀禮¶
也¶
　　　　昭公(諡灋聖聞/周逹曰昭)¶
　　　　　(名潘桓公子僖二十七年衛公子開方殺/孝公子而立之明年改元至文十四年卒)¶
　　　　　(在位二/十年)¶
僖公傳三十三年春齊國莊子來聘自郊勞至于贈賄¶
<pb:KR1e0045_WYG_059-27b>¶
禮成而加之以敏臧文仲言於公曰國子為政齊猶有¶
禮君其朝焉臣聞之服於有禮社稷之衛也夏四月狄¶
侵齊因晉喪也(文公/卒)冬公如齊且弔有狄師也(詳見/内魯)¶
文公經四年夏狄侵齊(無/傳)¶
經九年夏狄侵齊(無/傳)¶
經十有一年秋狄侵齊¶
經十有四年夏五月乙亥齊侯潘卒秋九月齊公子商¶
人弑其君舎冬單伯如齊齊人執單伯齊人執子叔姬¶
<pb:KR1e0045_WYG_059-28a>¶
傳十四年子叔姬妃(音/配)齊昭公生舎叔姬無寵舎無威¶
公子商人驟施於國而多聚士盡其家貸於公有司以¶
繼之夏五月昭公卒舎即位秋七月乙卯夜齊商人弑¶
舎而讓元(商人兄/惠公)元曰爾求之久矣我能事爾爾不可¶
使多蓄憾將免我乎爾為之　齊人定懿公使來告難¶
故書以九月齊公子元不順懿公之為政也終不曰公¶
曰夫已氏(猶言/某甲)襄仲使告于王請以王寵求昭姬于齊¶
(子叔/姬)曰殺其子焉用其母請受而罪之冬單伯如齊請¶
<pb:KR1e0045_WYG_059-28b>¶
子叔姬齊人執之又執子叔姬(欲以耻/辱魯)¶
　　劉敞權衡曰王使單伯如齊非也若單伯為周大¶
　　夫何以明年書單伯至自齊乎¶
　　　　懿公(諡法行見/中外曰懿)¶
　　　　　(名商人桓公子文十四年弑昭公子舎而/自立明年改元至十八年遇弑在位四年)¶
文公經十有五年春季孫行父如晉夏六月單伯至自¶
齊秋齊人侵我西鄙冬十有一月諸侯盟于扈十有二¶
月齊人來歸子叔姬齊侯侵我西鄙遂伐曹入其郛¶
<pb:KR1e0045_WYG_059-29a>¶
傳十五年春季文子如晉為單伯與子叔姬也夏六月¶
齊人許單伯請而赦之使來致命(以單伯執節不移/且畏晉故許之)書¶
曰單伯至自齊貴之也秋齊人侵我西鄙冬十一月盟¶
于扈謀伐齊也齊人賂晉侯故不克而還齊人來歸子¶
叔姬王故也齊侯侵我西鄙謂諸侯不能也遂伐曹入¶
其郛討其來朝也季文子曰齊侯其不免乎已則無禮¶
(執王使/伐無罪)而討於有禮者曰女何故行禮禮以順天天之¶
道也已則反天而又以討人難以免矣詩曰胡不相畏¶
<pb:KR1e0045_WYG_059-29b>¶
不畏于天君子之不虐幼賤畏于天也在周頌曰畏天¶
之威于時保之不畏于天將何能保以亂取國奉禮以¶
守猶懼不終多行無禮弗能在矣(為十八年齊/弑商人傳)¶
經十有六年春季孫行父㑹齊侯于陽穀齊侯弗及盟¶
夏六月戊辰公子遂及齊侯盟于郪丘(詳見/内魯)¶
傳十七年夏四月齊侯伐我北鄙襄仲請盟六月盟于¶
穀冬十月襄仲如齊拜穀之盟復曰臣聞齊人將食魯¶
之麥以臣觀之將不能齊君之語偷臧文仲有言曰民¶
<pb:KR1e0045_WYG_059-30a>¶
主偷必死(詳見/内魯)¶
經十有八年夏五月戊戌齊人弑其君商人秋公子遂¶
叔孫得臣如齊¶
傳十八年春齊侯戒師期(將以/伐魯)而有疾醫曰不及秋將¶
死惠伯令龜卜楚丘占之曰齊侯不及期非疾也齊懿¶
公之為公子也與邴歜之父爭田弗勝及即位乃掘而¶
刖之而使歜僕(御/也)納閻職之妻而使職驂乗夏五月公¶
游于申池二人浴于池歜以扑抶職職怒歜曰人奪女¶
<pb:KR1e0045_WYG_059-30b>¶
妻而不怒一抶女庸何傷職曰與刖其父而弗能病者¶
何如乃謀弑懿公納諸竹中歸舎爵而行齊人立公子¶
元秋襄仲莊叔如齊惠公立故且拜葬也(謝齊來㑹/葬魯文公)¶
　¶
　¶
　¶
　¶
　春秋分記卷五十九¶
