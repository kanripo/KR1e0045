# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.837954
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷六十五
<pb:KR1e0045_WYG_065-1a>¶
欽定四庫全書¶
　春秋分記巷六十五　　　　　宋　程公說　撰¶
　　衛世本第二¶
　　　定公　　　　　　　　獻公¶
　　　殤公　　　　　　　　獻公後¶
　　　襄公　　　　　　　　靈公¶
　　　出公　　　　　　　　莊公¶
　　　公子起　　　　　　　出公後¶
<pb:KR1e0045_WYG_065-1b>¶
　　　　定公(諡法純行/不爽曰定)¶
　　　　　(名臧穆公子成二年嗣立明年/改元至十四年卒在位十二年)¶
成公經三年春王正月辛亥葬衛穆公(無/傳)¶
經六年春二月衛孫良夫帥師侵宋¶
傳六年春三月晉伯宗夏陽說衛孫良夫侵宋師于鍼衛人¶
不保(不守/備)說欲襲衛曰雖不可入多俘而歸有罪不及死伯¶
宗曰不可衞唯信晉故師在其郊而不設備若襲之是棄信¶
也雖多衛俘而晉無信何以求諸侯乃止師還衛人登陴¶
<pb:KR1e0045_WYG_065-2a>¶
經七年冬衛孫林父出奔晉¶
傳七年衛定公惡孫林父冬孫林父出奔晉衛侯如晉¶
晉反戚焉(戚林/父邑)¶
經十年春衛侯之弟黒背帥師侵鄭(晉/命)¶
經十有四年夏衛孫林父自晉歸于衛冬十月庚寅衛¶
侯臧卒¶
傳十四年春衛侯如晉晉侯強見孫林父焉(欲歸/之)定公不可¶
夏衛侯既歸晉侯使郤犫送孫林父而見之衛侯欲辭定姜¶
<pb:KR1e0045_WYG_065-2b>¶
曰不可是先君宗卿之嗣也大國又以為請不許將亡雖惡¶
之不猶愈於亡乎君其忍之安民而宥宗卿不亦可乎衛侯¶
見而復之(復林/父位)秋九月衛侯有疾使孔成子甯恵子立敬姒¶
(定公/妾)之子衎以為太子　冬十月衛定公卒夫人姜氏既哭¶
而息見太子之不哀也不内酌飲歎曰是夫也將不唯衛國¶
之敗其必始於未亡人嗚呼天禍衛國也夫吾不獲鱄也使¶
主社稷(鱄衎之/母弟)大夫聞之無不聳懼孫文子自是不敢舎其¶
重器於衛盡寘諸戚(文子/邑)而甚善晉大夫(備亂起/以為援)¶
<pb:KR1e0045_WYG_065-3a>¶
　　　　獻公(諡法聰明/睿智曰獻)¶
　　　　　(名衎定公子成十四年嗣立明年/改元十八年襄之十四年出奔齊)¶
成公經十有五年春王二月𦵏衛定公(無/傳)¶
傳十六年夏四月衛侯伐鄭至于鳴雁為晉故也¶
傳十七年春王正月鄭侵晉衛北宫括救晉侵鄭¶
襄公經元年冬衛侯使公孫剽來聘¶
經七年秋季孫宿如衛　冬十月衛侯使孫林父來聘¶
壬戌及孫林父盟¶
<pb:KR1e0045_WYG_065-3b>¶
傳七年冬十月孫文子來聘公登亦登叔孫穆子相趨¶
進曰諸侯之㑹寡君未嘗後衛君今吾子不後寡君寡¶
君未知所過吾子其少安孫子無辭亦無悛容穆叔曰¶
孫子必亡為臣而君過而不悛亡之本也詩曰退食自¶
公委蛇委蛇謂從者也衡而委蛇必折(為十四年林/父逐君起本)¶
傳十年夏楚子囊伐宋衛侯救宋師于襄牛鄭皇耳(皇戍/子)¶
帥師侵衛孫文子卜追之獻兆於定姜姜氏問繇(兆/辭)曰兆¶
如山陵有夫出征而喪其雄姜氏曰征者喪雄禦冦之利¶
<pb:KR1e0045_WYG_065-4a>¶
也大夫圖之衛人追之孫蒯獲鄭皇耳于犬丘(蒯孫林/父子)¶
經十有四年夏四月巳未衛侯出奔齊　冬季孫宿㑹¶
晉士匄宋華閲衛孫林父鄭公孫蠆莒人邾人于戚¶
傳十四年夏衛獻公戒孫文子甯惠子食皆服而朝日¶
旰不召而射鴻於囿二子從之不釋皮冠而與之言二¶
子怒孫文子如戚孫蒯入使(文子/之子)公飲之酒使大師歌¶
巧言之卒章(巧言卒章彼何人斯居河之麋無拳無勇/職為亂階戚衛河上邑以喻文子居河上)¶
(為/亂)大師辭師曹請為之初公有嬖妾使師曹誨之琴師¶
<pb:KR1e0045_WYG_065-4b>¶
曹鞭之公怒鞭師曹三百故師曹欲歌之以怒孫子以¶
報公公使歌之遂誦之(恐孫蒯/不解)蒯懼告文子文子曰君¶
忌我矣弗先必死并帑(子/也)於戚而入見蘧伯玉曰君之¶
暴虐子所知也大懼社稷之傾覆將若之何對曰君制¶
其國臣敢奸之雖奸之庸知愈乎(言逐君更立/未知當差否)遂行從¶
近關出公使子蟜子伯子皮與孫子盟于丘宫孫子皆¶
殺之四月巳未子展奔齊公如鄄(衛地/音絹)使子行於孫¶
子孫子又殺之公出奔齊孫氏追之敗公徒于阿澤鄄¶
<pb:KR1e0045_WYG_065-5a>¶
人執之初尹公佗學射於庾公差庾公差學射於公¶
孫丁二子(佗/差)追公公孫丁御公(為公/御)子魚(差/)曰射為背¶
師不射為戮射為禮乎射兩軥而還尹公佗曰子為師¶
我則逺矣乃反之(反欲/射丁)公孫丁授公轡而射之貫臂(貫/佗)¶
(臂/)¶
　　藺敏修曰左氏所書之事與孟子異所聞異辭疑¶
　　以傳疑可也左氏所取之義與孟子反不辭而闢¶
　　之豈知師道之貴哉孟子曰我不忍以夫子之道¶
<pb:KR1e0045_WYG_065-5b>¶
　　反害夫子左氏曰子為師我則逺矣乃反之夫事¶
　　其父以及其祖天下所共知也今曰吾知有父而¶
　　已不知其他則孰不指為害恩義賊名教之人哉¶
子鮮從公及竟公使祝宗告亡且告無罪定姜曰(公適/母)¶
無神何告若有不可誣也有罪若何告無舎大臣而與¶
小臣謀一罪也先君有冢卿以為師保而蔑之二罪也¶
(謂不釋皮/冠之比)余以巾櫛事先君而暴妾使余三罪也告亡¶
而已無告無罪　公使厚成叔弔于衛曰寡君使瘠聞¶
<pb:KR1e0045_WYG_065-6a>¶
君不撫社稷而越在他竟若之何不弔以同盟之故使¶
瘠敢私於執事曰有君不弔有臣不敏君不赦宥臣亦¶
不帥職増淫發洩其若之何衛人使大叔儀對曰群臣¶
不佞得罪於寡君寡君不以即刑而悼棄之以為君憂¶
君不忘先君之好辱弔羣臣又重恤之敢拜君命之辱¶
重拜大貺厚孫歸復命語臧武仲曰衛君其必歸乎有¶
大叔儀以守有母弟鱄以出或撫其内或營其外能無¶
歸乎　齊人以郲寄衛侯(齊所滅/郲國)及其復也以郲糧歸¶
<pb:KR1e0045_WYG_065-6b>¶
(言其/貪)右宰穀從而逃歸衛人將殺之(以其從/君故)辭曰余不¶
説初矣(言初從君非説/之不獲已耳)余狐裘而羔袖(言一身盡善/唯少有惡)乃¶
赦之衛人立公孫剽(穆公/孫)孫林父甯殖相之以聽命於¶
諸侯衛人在郲臧紇如齊唁衛侯衛侯與之言虐退而¶
告其人曰衛侯其不得入矣其言糞土也亡而不變何¶
以復國子展子鮮聞之見臧紇與之言道臧孫説謂其¶
人曰衛君必入夫二子者或輓之或推之欲無入得乎¶
　師曠(晉樂太/師子野)侍於晉侯(悼/公)晉侯曰衛人出其君不亦¶
<pb:KR1e0045_WYG_065-7a>¶
甚乎對曰或者其君實甚良君將賞善而刑淫養民如¶
子蓋之如天容之如地民奉其君愛之如父母仰之如¶
日月敬之如神明畏之如雷霆其可出乎夫君神之主¶
而民之望也若困民之主匱神乏祀百姓絶望社稷無¶
主將安用之弗去何為天生民而立之君使司牧之勿¶
使失性有君而為之貳使師保之勿使過度是故天子¶
有公諸侯有卿卿置側室大夫有貳宗士有朋友庶人¶
工商皁𨽻牧圉皆有親暱以相輔佐也善則賞之過則¶
<pb:KR1e0045_WYG_065-7b>¶
匡之患則救之失則革之自王以下各有父兄子弟以¶
補察其政史為書瞽為詩工誦箴諌大夫規誨士傳言¶
庶人謗商旅于市百工獻藝故夏書曰遒人以木鐸狥¶
于路官師相規工執藝事以諌正月孟春於是乎有之¶
諌失常也天之愛民甚矣豈其使一人肆於民上以從¶
(音/縱)其淫而棄天地之性必不然矣　晉侯問衛故於中¶
行獻子對曰不如因而定之衛有君矣(謂剽/已立)伐之未可¶
以得志而勤諸侯史佚有言曰因重而撫之仲虺有言¶
<pb:KR1e0045_WYG_065-8a>¶
曰亡者侮之亂者取之推亡固存國之道也君其定衛¶
以待時乎　冬㑹于戚謀定衛也¶
　　　　殤公(諡法短折/不成曰殤)¶
　　　　　(名剽定公弟襄十四年文子等既逐獻公/乃立剽明年改元至二十六年遇弑獻公)¶
　　　　　(復入在位/十二年)¶
襄公經十有六年春三月公㑹晉侯宋公衛侯鄭伯曹¶
伯莒子邾子薛伯杞伯小邾子于湨梁(殤公始㑹諸/侯詳見晉)¶
傳十七年夏衛石買孫蒯伐曹取重丘曹人愬于晉¶
<pb:KR1e0045_WYG_065-8b>¶
經十有八年夏晉人執衛行人石買¶
傳十八年夏晉人執衛行人石買于長子執孫蒯于純¶
留為曹故也¶
經十有九年夏衛孫林父帥師伐齊¶
傳十九年冬衛石共子卒(買/)悼子不哀(惡/)孔成子曰是¶
謂蹷其本必不有其宗(為二十八年/石惡出奔傳)¶
傳二十年冬衛寗恵子疾召悼子(寗/喜)曰吾得罪於君悔¶
而無及也名藏在諸侯之䇿曰孫林父甯殖出其君君¶
<pb:KR1e0045_WYG_065-9a>¶
入則掩之(掩惡/名)若能掩之則吾子也若不能猶有鬼神¶
吾有餒而已不來食矣悼子許諾惠子遂卒¶
傳二十一年冬㑹于商任衛侯不敬叔向曰衛君必不¶
免¶
經二十有五年秋八月衛侯入于夷儀(衛侯/衎)¶
傳二十五年晉侯使魏舒宛役逆衛侯將使衛與之夷¶
儀崔子止其帑以求五鹿(崔杼欲得衛之五鹿故留/衛侯妻子於齊以質之)秋¶
八月衛獻公入于夷儀　冬十二月衛獻公自夷儀使¶
<pb:KR1e0045_WYG_065-9b>¶
與甯喜言(求復/國)甯喜許之大叔文子聞之曰嗚呼詩所¶
謂我躬不説皇恤我後者甯子可謂不恤其後矣將可¶
乎哉殆必不可君子之行思其終也思其後也書曰慎¶
始而敬終終以不困詩曰夙夜匪解以事一人今甯子¶
視君不如奕棋其何以免乎奕者舉棋不定不勝其耦¶
而况置君而弗定乎必不免矣九世之卿族一舉而滅¶
之可哀也哉(甯氏出自衛武/公及喜九世)¶
經二十有六年春王二月辛夘衛甯喜弑其君剽衛孫¶
<pb:KR1e0045_WYG_065-10a>¶
林父入于戚以叛甲午衛侯衎復歸于衛夏公㑹晉人¶
鄭良霄宋人曹人于澶淵　秋晉人執衛甯喜¶
傳二十六年春衛獻公使子鮮為復(使為已求反/國為于僞切)辭敬¶
姒強命之(敬姒獻公及/子鮮之母)對曰君無信臣懼不免敬姒曰¶
雖然以吾故也許諾初獻公使與甯喜言(言復/國)甯喜¶
曰必子鮮在不然必敗(子鮮賢國/人信之)故公使子鮮子鮮不¶
獲命於敬姒以公命與甯喜言曰苟反政由甯氏祭則¶
寡人甯喜告蘧伯玉伯玉曰瑗不得聞君之出敢聞其¶
<pb:KR1e0045_WYG_065-10b>¶
入(十四年孫氏逐獻/公瑗從近闗出)遂行從近關出告右宰穀右宰榖¶
曰不可獲罪於兩君(前出獻公/今殺剽)天下誰畜之悼子曰吾¶
受命於先人不可以貳(甯喜受命/在二十年)穀曰我請使焉而觀¶
之遂見公於夷儀反曰君淹恤在外十二年矣而無憂¶
色亦無寛言猶夫人也若不已死無日矣悼子曰子鮮¶
在右宰穀曰子鮮在何益多而能亡於我何為(言子鮮/為義多)¶
(不過/亡出)悼子曰雖然弗可以已孫文子在戚孫嘉聘於齊¶
孫襄居守(二子孫/文子子)二月庚寅甯喜右宰穀伐孫氏不克¶
<pb:KR1e0045_WYG_065-11a>¶
伯國傷(孫/襄)甯子出舎於郊(欲/奔)伯國死孫氏夜哭國人召¶
甯子甯子復攻孫氏克之辛夘殺子叔(衛/剽)及大子角¶
書曰甯喜弑其君剽言罪之在甯氏也孫林父以戚如¶
晉(以邑/屬晉)書曰入于戚以叛罪孫氏也臣之禄君實有之¶
義則進否則奉身而退専禄以周旋戮也甲午衛侯¶
入書曰復歸國納之也大夫逆於竟者執其手而與之¶
言道逆者自車揖之逆於門者頷之而已(頷揺其頭言/衎驕心易生)¶
公至使讓大叔文子曰寡人淹恤在外二三子皆使寡¶
<pb:KR1e0045_WYG_065-11b>¶
人朝夕聞衛國之言吾子獨不在寡人古人有言曰非¶
所怨勿怨寡人怨矣對曰臣知罪矣臣不佞不能負羈¶
絏以從扞牧圉臣之罪一也有出者有居者臣不能貳¶
通外内之言以事君臣之罪二也有二罪敢忘其死乃¶
行從近關出公使止之¶
　　檀弓下曰衛獻公出奔反於衛及郊將班邑於從¶
　　者而后入栁莊曰如皆守社稷則孰執羈靮而從¶
　　如皆從則孰守社稷君反其國而有私也毋乃不¶
<pb:KR1e0045_WYG_065-12a>¶
　　可乎弗果班¶
衛人侵戚東鄙(林父/叛故)孫氏愬于晉晉戍茅氏(戚東/鄙)殖綽¶
(齊人/奔衛)伐茅氏殺晉戍三百人孫蒯追之弗敢擊文子曰¶
厲之不如(厲惡/鬼)遂從衛師敗之圉雍鉏獲殖綽復愬于¶
晉晉人為孫氏故召諸侯將以討衛也　六月公㑹晉¶
趙武宋向戍鄭良霄曹人于澶淵以討衛疆戚田取衛¶
西鄙懿氏六十以與孫氏於是衛侯㑹之晉人執甯喜¶
北宫遺使女齊以先歸(討其弑君/伐孫氏)衛侯如晉晉人執而¶
<pb:KR1e0045_WYG_065-12b>¶
囚之於士弱氏(晉主獄/大夫)秋齊侯鄭伯為衛侯故如晉晉¶
侯兼享之國子使晏平仲私於叔向曰晉為盟主今為¶
臣執君若之何(謂晉為林/父執衛侯)叔向告趙文子文子以告晉¶
侯晉侯言衛侯之罪使叔向告二君(言殺晉戍三百/人不以林父故)國¶
子賦轡之柔矣(逸/詩)子展賦將仲子兮(言衛侯雖有罪而/人謂晉為臣執君)¶
晉侯乃許歸衛侯　冬十二月衛人歸衛姬于晉乃釋¶
衛侯¶
　　　　獻公後¶
<pb:KR1e0045_WYG_065-13a>¶
　　　　　(前在位十八年在外十二年復歸三年/襄二十九年卒前後共在位二十一年)¶
襄公經二十有七年夏衛殺其大夫甯喜衛侯之弟鱄¶
出奔晉¶
傳二十七年春衛甯喜専公患之公孫免餘請殺之公¶
曰微甯子不及此吾與之言矣事未可知祇成惡名止¶
也對曰臣殺之君勿與(音/預)知乃與公孫無地公孫臣謀¶
使攻甯氏弗克皆死公曰臣也無罪父子死余矣(獻公/出時)¶
(公孫臣之父/為孫氏所殺)夏免餘復攻甯氏殺甯喜及右宰穀尸諸¶
<pb:KR1e0045_WYG_065-13b>¶
朝石惡將㑹宋之盟受命而出衣其尸枕之股而哭之¶
欲斂以亡懼不免且曰受命矣乃行(為明年石/惡奔傳)子鮮曰¶
逐我者出(謂孫/林父)納我者死(謂甯/喜)賞罰無章何以沮勸君¶
失其信而國無刑不亦難乎且鱄實使之遂出奔晉公¶
使止之不可及河又使止之止使者而盟於河託於木¶
門不鄉衛國而坐木門大夫勸之仕不可曰仕而廢其¶
事罪也從之昭吾所以出也將誰愬乎吾不可以立於¶
人之朝矣終身不仕公喪之如稅服終身公與免餘邑¶
<pb:KR1e0045_WYG_065-14a>¶
六十辭曰唯卿備百邑臣六十矣下有上祿亂也臣不¶
敢聞且甯子唯多邑故死臣懼死之速及也公固與之¶
受其半以為少師公使為卿辭曰大叔儀不貳能賛大¶
事君其命之乃使文子為卿¶
經二十有八年夏衛石惡出奔晉¶
傳二十八年夏衛人討甯氏之黨故石惡出奔晉衛人¶
立其從子圃以守石氏之祀禮也¶
經二十有九年夏五月庚午衛侯衎卒　秋九月𦵏衛¶
<pb:KR1e0045_WYG_065-14b>¶
獻公(無/傳)¶
傳二十九年夏六月吳季札適衛説蘧瑗史狗史鰌(音/秋)¶
公子荆公叔發公子朝曰衛多君子未有患也自衛如¶
晉將宿於戚聞鍾聲焉曰異哉吾聞之也辯而不徳必¶
加於戮夫子獲罪於君以在此懼猶不足而又何樂夫¶
子之在此也猶燕之巢于幕上君又在殯而可以樂乎¶
(獻公卒/未𦵏)遂去之文子聞之終身不聽琴瑟(聞義/能改)¶
　　　　襄公(諡法辟土/有徳曰襄)¶
<pb:KR1e0045_WYG_065-15a>¶
　　　　　(名惡獻公子襄二十九年嗣立明/年改元至昭七年卒在位九年)¶
襄公傳三十一年冬十二月北宫文子相衛襄公以如¶
楚宋之盟故也¶
昭公傳二年春晉韓宣子自齊聘於衛衛侯享之北宫¶
文子賦淇澳(言宣子有/武公之徳)宣子賦木瓜(欲厚報/以為好)¶
經七年秋八月戊辰衛侯惡卒　冬十有二月癸亥𦵏¶
衛襄公¶
傳七年夏四月甲辰朔日有食之晉士文伯曰其大咎¶
<pb:KR1e0045_WYG_065-15b>¶
其衛君乎(詳見/晉)　秋八月衛襄公卒晉大夫言於范獻¶
子曰衛事晉為睦晉不禮焉庇其賊人而取其地(納孫/林父)¶
(戚/地)故諸侯貳詩曰䳭鴒在原兄弟急難又曰死喪之威¶
兄弟孔懷兄弟之不睦於是乎不弔况逺人誰敢歸之¶
今又不禮於衛之嗣(新/君)衛必叛我是絶諸侯也獻子以¶
告韓宣子宣子説使獻子如衛弔且反戚田　衛齊惡¶
告喪于周且請命王使成簡公如衛弔且追命襄公曰¶
叔父陟恪在我先王之左右以佐事上帝余敢忘髙圉¶
<pb:KR1e0045_WYG_065-16a>¶
亞圉(二圉周之先為殷諸/侯亦受殷王追命者)衛襄公夫人姜氏無子嬖¶
人婤(音/周)姶(烏合/切)生孟縶孔成子(烝/鉏)夢康叔謂已立元(孟/縶)¶
(弟夢時/元未生)余使羈之孫圉與史苟相之(羈烝鉏子/苟史朝子)史朝亦¶
夢康叔謂已余將命而子苟與孔烝鉏之曾孫圉相元¶
史朝見成子告之夢夢協晉韓宣子為政聘于諸侯之¶
嵗(在二/年)婤姶生子名之曰元孟縶之足不良弱行(跛/也)孔¶
成子以周易筮之曰元尚享衛國主其社稷遇屯䷂(震/下)¶
(坎/上)又曰余尚立縶尚克嘉之遇屯䷂之比䷇(坤下坎上/屯初九爻)¶
<pb:KR1e0045_WYG_065-16b>¶
(變/)以示史朝史朝曰元亨又何疑焉(周易曰/屯元亨)成子曰非¶
長之謂乎(謂年長非/謂元名)對曰康叔名之可謂長矣孟非人¶
也將不列於宗不可謂長且其繇曰利建侯嗣吉何建¶
建非嗣也(嗣子有常位故無/所卜又無所建)二卦皆云(再得屯卦皆/有建侯之文)子¶
其建之康叔命之二卦告之筮襲於夢武王所用也弗¶
從何為(太誓曰朕夢協/朕卜襲於休祥)弱足者居侯主社稷臨祭祀奉¶
民人事鬼神從㑹朝又焉得居各以所利不亦可乎故¶
孔成子立靈公　十二月癸亥𦵏衛襄公¶
<pb:KR1e0045_WYG_065-17a>¶
　　　　靈公(諡法亂而/不損曰靈)¶
　　　　　(名元襄公子昭十年嗣立明年改/元至哀二年卒在位四十二年)¶
昭公傳十二年夏衛侯如晉朝嗣君也(晉昭/新立)¶
經十有八年夏五月壬午宋衛陳鄭災(傳見/鄭)¶
經二十年秋盜殺衛侯之兄縶¶
傳二十年衛公孟縶(靈公/兄)狎齊豹(惡之子/為司宼)奪之司冦與¶
鄄(豹/邑)有役則反之無則取之公孟惡北宫喜(貞/子)褚師圃¶
欲去之公子朝通于襄夫人宣姜(靈公/適母)懼而欲作亂故¶
<pb:KR1e0045_WYG_065-17b>¶
齊豹北宫喜褚師圃公子朝作亂　初齊豹見(薦達也/賢遍切)¶
宗魯於公孟為驂乘焉(為公孟/驂乘)將作亂而謂之曰公孟¶
之不善子所知也勿與乘吾將殺之對曰吾由子事公¶
孟子假吾名焉故不吾逺也雖其不善吾亦知之抑以¶
利故不能去是吾過也今聞難而逃是僣子也(使子言/不信)¶
子行事乎吾將死之以周事子而歸死於公孟其可也¶
丙辰衛侯(靈/公)在平夀公孟有事於蓋獲之門外(有事/祭也)齊¶
子氏帷於門外而伏甲焉(齊豹/之家)使祝鼃(烏媧/切)寘戈於車¶
<pb:KR1e0045_WYG_065-18a>¶
薪以當門使一乘從公孟以出(亦如前車寘戈/於薪尋其後)使華齊¶
御公孟宗魯驂乘及閎中齊氏用戈擊公孟宗魯以背¶
蔽之斷肱以中公孟之肩皆殺之公聞亂乘驅自閲門¶
入慶比御公公南楚驂乘使華寅乘貳車及公宫鴻駵¶
魋駟乘于公公載寶以出褚師子申遇公于馬路之衢¶
遂從(才用切/下注同)過齊氏使華寅肉袒執盖以當其闕齊氏¶
射公中南楚之背公遂出寅閉郭門踰而從公(踰郭/出)公¶
如死鳥析(星厯/切)朱鉏宵從竇出徒行從公齊侯使公孫¶
<pb:KR1e0045_WYG_065-18b>¶
青(子/石)聘于衛既出聞衛亂使請所聘公(齊景/公)曰猶在竟¶
内則衛君也乃將事焉遂從諸死鳥請將事辭曰亡人¶
不佞失守社稷越在草莽吾子無所辱君命賔曰寡君¶
命下臣於朝曰阿下執事(阿比也命已/使比衛臣下)臣不敢貳主人¶
曰君若惠顧先君之好照臨敝邑鎮撫其社稷則有宗¶
祧在乃止衛侯固請見之(欲與青/相見)不獲命以其良馬見¶
為未致使故也衛侯以為乘馬(喜其敬已/故貴其物)賔將掫(行夜/側尤)¶
(切又祖/侯切)主人辭曰亡人之憂不可以及吾子草莽之中¶
<pb:KR1e0045_WYG_065-19a>¶
不足以辱從者敢辭賔曰寡君之下臣君之牧圉也若¶
不獲扞外役是不有寡君也臣懼不免於戾請以除死¶
親執鐸終夕與於燎(設火燎/以備守)齊氏之宰渠子召北宫子¶
(北宫/喜也)北宫氏之宰不與聞謀殺渠子遂伐齊氏滅之丁¶
已晦公入與北宫喜盟于彭水之上(喜本與齊氏同謀/故公先與喜盟)¶
秋七月戊午朔遂盟國人八月辛亥公子朝褚師圃子¶
玉霄子髙魴出奔晉(皆齊/氏黨)閠月戊辰殺宣姜(與公子朝/通謀故)¶
衛侯賜北宫喜諡曰貞子(滅齊/氏故)賜析朱鉏諡曰成子(宵/從)¶
<pb:KR1e0045_WYG_065-19b>¶
(公/故)而以齊氏之墓予之(皆未死而賜諡及/墓田故傳終言之)衛侯告寧于¶
齊且言子石(言其/有禮)齊侯將飲酒徧賜大夫曰二三子之¶
教也(喜青敬/衛侯)苑何忌辭曰與於青之賞必及於其罰在¶
康誥曰父子兄弟罪不相及况在羣臣臣敢貪君賜以¶
干先王琴張(名牢字/子開)聞宗魯死將往弔之仲尼曰齊¶
豹之盜而孟縶之賊女何弔焉(言齊豹所以為盜孟縶/所以見賊皆由宗魯)¶
君子不食姦(知公孟不善而/受其禄是食姦)不受亂(許豹行事/是受亂)不為利¶
疚於回不以回待人不盖不義(以周事豹/是盖不義)不犯非禮(以/二)¶
<pb:KR1e0045_WYG_065-20a>¶
(心事縶/是非禮)¶
定公傳四年春三月劉文公合諸侯於召陵將㑹衛子¶
行敬子言於靈公曰㑹同難嘖有煩言莫之治也(嘖至/也音)¶
(責/)其使祝佗從(子/魚)公曰善乃使子魚子魚辭曰臣展四¶
體以率舊職猶懼不給而煩刑書若又共二(共二職/音恭)徼¶
大罪也且夫祝社稷之常𨽻也社稷不動祝不出竟官¶
之制也君以軍行祓社釁鼓祝奉以従於是乎出竟若¶
嘉好之事君行師從卿行旅從臣無事焉公曰行也及¶
<pb:KR1e0045_WYG_065-20b>¶
臯鼬(將/盟)將長蔡於衛(欲令蔡/先衛歃)衛侯使祝佗私於萇𢎞曰¶
聞諸道路不知信否若聞蔡將先衛信乎萇𢎞曰信蔡¶
叔康叔之兄也先衛不亦可乎子魚曰以先王觀之則¶
尚徳也昔武王克商成王定之選建明徳以蕃屏周故¶
周公相王室以尹天下於周為睦分魯公以大輅大旂¶
夏后氏之璜封父之繁弱(大弓/名)殷民六族條氏徐氏蕭¶
氏索氏長勺氏尾勺氏使帥其宗氏輯其分族將其類¶
醜以法則周公用即命于周是使之職事于魯以昭周¶
<pb:KR1e0045_WYG_065-21a>¶
公之明徳分之土田陪敦祝宗卜史備物典䇿官司彞¶
器因商奄之民命以伯禽而封於少皥之虚(曲/阜)分康叔¶
(衛之/祖)以大輅少帛(雜/帛)綪茷(大赤取染草名/也綪七見切)旃旌大吕(鐘/名)¶
商民七族陶氏施氏繁氏錡氏樊氏饑氏終葵氏封畛¶
土略自武父以南及圃田之北竟取於有閻之土以共¶
王職取於相土之東都以㑹王之東蒐聃季授土(周公/弟司)¶
(空/)陶叔授民命以康誥而封於殷虚皆啓以商政疆以¶
周索分唐叔(晉/祖)以大輅宻須之鼓闕鞏(甲/名)姑洗(鐘/名)懷姓¶
<pb:KR1e0045_WYG_065-21b>¶
九宗職官五正命以唐誥而封於夏虚啟以夏政疆以¶
戎索三者皆叔也而有令徳故昭之以分物不然文武¶
成康之伯猶多而不獲是分也唯不尚年也管蔡啟商¶
惎間王室(惎毒/音忌)王於是乎殺管叔而蔡蔡叔(蔡蔡上素/達及下如)¶
(字/)以車七乘徒七十人其子蔡仲改行帥徳周公舉之¶
以為已卿士見諸王而命之以蔡其命書云王曰胡無¶
若爾考之違王命也若之何其使蔡先衛也武王之母¶
弟八人周公為太宰康叔為司寇聃季為司空五叔無¶
<pb:KR1e0045_WYG_065-22a>¶
官豈尚年哉(管叔鮮蔡叔度成叔/武霍叔處毛叔聃)曹文之昭也(文王/子)晉¶
武之穆也(武王/子)曹為伯甸非尚年也(以伯爵居/甸服言小)今將尚¶
之是反先王也晉文公為踐土之盟衛成公不在夷叔¶
其母弟也猶先蔡其載書云王若曰晉重(文/公)魯申(僖/公)衛¶
武(叔/武)蔡申午(莊/侯)鄭捷(文/公)齊潘(昭/公)宋王臣(成/公)莒期(兹丕/公)藏¶
在周府可覆視也吾子欲復文武之略而不正其徳將¶
如之何萇𢎞説告劉子與范獻子謀之乃長衛侯於盟¶
經七年秋齊侯(景/公)鄭伯(獻/公)盟于鹹齊人執衛行人北宫¶
<pb:KR1e0045_WYG_065-22b>¶
結以侵衛齊侯衛侯盟于沙¶
傳七年秋齊侯鄭伯盟于鹹徴㑹于衛衛侯欲叛晉諸¶
大夫不可使北宫結如齊而私於齊侯曰執結以侵我¶
齊侯從之乃盟于𤨏(即/沙)¶
經八年秋七月晉士鞅帥師侵鄭遂侵衛　九月季孫¶
斯仲孫何忌帥師侵衛　冬衛侯鄭伯盟于曲濮¶
傳八年夏晉師將盟衛侯于鄟澤(自㑹魯于瓦/還就衛盟)趙簡子¶
曰羣臣誰敢盟衛君者(前年衛叛晉屬齊/簡子意欲摧辱之)涉佗成何曰¶
<pb:KR1e0045_WYG_065-23a>¶
我能盟之衛人請執牛耳(尊者涖/牛耳)成何曰衛吾温原也¶
焉得視諸侯將歃渉佗捘衛侯之手及捥衛侯怒王孫¶
賈趨進曰盟以信禮也有如衛君其敢不唯禮是事而¶
受此盟也衛侯欲叛晉而患諸大夫王孫賈使次于郊¶
大夫問故公以晉詬語之且曰寡人辱社稷其改卜嗣¶
寡人從焉(使改卜他公/子以嗣先君)大夫曰是衛之禍豈君之過也¶
公曰又有患焉謂寡人必以而子與大夫之子為質大¶
夫曰苟有益也公子則往羣臣之子敢不皆負羈絏以¶
<pb:KR1e0045_WYG_065-23b>¶
從將行王孫賈曰苟衛國有難工商未嘗不為患使皆¶
行而後可(欲以激/怒國人)公以告大夫乃皆將行之行有日公¶
朝國人使賈問焉曰若衛叛晉晉五伐我病何如矣皆¶
曰五伐我猶可以能戰賈曰然則如叛之病而後質焉¶
何遲之有乃叛晉晉人請改盟弗許　秋晉士鞅侵鄭¶
遂侵衛　九月師侵衛晉故也(魯為晉/討衛)¶
經九年秋齊侯衛侯次于五氏¶
傳九年秋齊侯伐晉夷儀(為衛/討晉)衛侯將如五氏卜過之¶
<pb:KR1e0045_WYG_065-24a>¶
龜焦(兆不/成)衛侯曰可也衛車當其半寡人當其半敵矣¶
齊侯致禚媚杏於衛(三邑皆齊西/界詳見齊)¶
經十年夏晉趙鞅帥師圍衛　冬齊侯衛侯鄭游速㑹¶
于安甫(無/傳)¶
傳十年夏晉趙鞅圍衛報夷儀也　初衛侯伐邯鄲午¶
(晉大/夫)於寒氏城其西北而守之宵熸及晉圍衛午以徒¶
七十人門於衛西門殺人於門中曰請報寒氏之役涉¶
佗曰夫子則勇矣然我往必不敢啓門亦以徒七十人¶
<pb:KR1e0045_WYG_065-24b>¶
旦門焉步左右皆至而立如植日中不啓門乃退反役¶
晉人討衛之叛故曰由涉佗成何(捘衛/侯手)於是執涉佗以¶
求成於衛衛人不許晉人遂殺涉佗成何奔燕君子曰¶
此之謂棄禮必不鈞(言必見殺不/得與人等)詩曰人而無禮胡不¶
遄死涉佗亦遄矣哉¶
經十有二年夏衛公孟彄帥師伐曹¶
傳十二年夏衛公孟彄伐曹克郊還滑羅殿未出不退¶
於列(未出/曹竟)其御曰殿而在列其為無勇乎羅曰與其素¶
<pb:KR1e0045_WYG_065-25a>¶
厲寧為無勇(素空也厲猛也言/伐小國何在空猛)¶
經十有三年夏衛公孟彄帥師伐曹(無/傳)¶
傳十三年　初衛公叔文子朝而請享靈公(欲令公/臨其家)退¶
見史鰌而告之史鰌曰子必禍矣子富而君貪罪其及¶
子乎文子曰然吾不先告子是吾罪也君既許我矣其¶
若之何史鰌曰無害子臣可以免(言執/臣禮)富而能臣必免¶
於難上下同之戍也驕其亡乎(文子/之子)富而不驕者鮮吾¶
唯子之見驕而不亡者未之有也戍必與焉及文子卒¶
<pb:KR1e0045_WYG_065-25b>¶
衛侯始惡於公叔戍以其富也公叔戍又將去夫人之¶
黨(靈公夫人南子/黨宋朝之徒)夫人愬之曰戍將為亂¶
　　檀弓下曰公叔文子卒其子戍請諡於君曰日月¶
　　有時將𦵏矣請所以易其名者君曰昔者衛國凶¶
　　饑夫子為粥與國之餓者是不亦惠乎昔者衛國¶
　　有難夫子以其死衛寡人不亦貞乎(難謂魯昭公/二十年盜殺)¶
　　(衛侯之兄縶也時齊/豹作亂公如死鳥)夫子聽衛國之政脩其班制¶
　　以與四隣交衛國之社稷不辱不亦文乎故謂夫¶
<pb:KR1e0045_WYG_065-26a>¶
　　子貞惠文子(後不言貞惠者/文足以兼之)¶
經十有四年春衛公叔戍來奔衛趙陽出奔宋　夏衛¶
北宫結來奔　秋衛世子蒯聵出奔宋衛公孟彄出奔¶
鄭¶
傳十四年春衛侯逐公叔戍與其黨故趙陽奔宋戍來¶
奔夏衛北宫結來奔公叔戍之故也　秋衛侯(靈/公)為夫¶
人南子召宋朝(宋公子舊/通于南子)㑹于洮太子蒯聵獻孟于齊¶
過宋野(盂邑名就/會獻之)野人歌之曰既定爾婁豬盍歸吾艾¶
<pb:KR1e0045_WYG_065-26b>¶
豭(婁豬求子豬以喻南子/艾豭喻宋朝艾老也)太子羞之謂戲(許宜/切)陽速曰¶
從我而朝少君少君見我我顧乃殺之速曰諾乃朝夫¶
人夫人見太子太子三顧速不進夫人見其色啼而走¶
(見太子/色變)曰蒯聵將殺余公執其手以登臺太子奔宋盡¶
逐其黨故公孟彄出奔鄭自鄭奔齊太子告人曰戲陽¶
速禍余戲陽速告人曰太子則禍余太子無道使余殺¶
其母余不許將戕於余若殺夫人將以余説余是故許¶
而弗為以紓余死諺曰民保於信吾以信義也¶
<pb:KR1e0045_WYG_065-27a>¶
　　劉敞曰左氏敘蒯聵事曰蒯聵欲殺夫人夫人啼¶
　　而走公執其手以登臺太子出奔宋予謂蒯聵雖¶
　　不善謀安有此事哉且殺夫人蒯聵獨得全乎彼¶
　　所羞者以夫人名惡也如殺其母為惡愈大反不¶
　　知可羞乎蓋蒯聵聞野人之歌其心慙焉則以謂¶
　　夫人夫人惡其斥已淫則啼而走言太子將殺余¶
　　以誣之靈公惑於南子所言必聽從故外則召宋¶
　　朝内則逐公叔戍趙陽彼不恥召宋朝固亦不難¶
<pb:KR1e0045_WYG_065-27b>¶
　　逐蒯聵矣此其真也又蒯聵出乃奔宋宋南子家¶
　　也蒯聵負殺南子之名而走又入其家使真有其¶
　　事者敢乎哉此亦一證也¶
哀公經二年夏四月丙子衛侯元卒晉趙鞅帥師納衛¶
世子蒯聵于戚　冬十月葬衛靈公(無傳七月/而葬緩)¶
傳二年初衛侯遊于郊子南僕(靈公/子郢)公曰余無子將立¶
女不對他日又謂之對曰郢不足以辱社稷君其改圖¶
君夫人在堂三揖在下君命祇辱夏衛靈公卒夫人¶
<pb:KR1e0045_WYG_065-28a>¶
曰命公子郢為太子君命也對曰郢異於他子且君沒¶
於吾手若有之郢必聞之(言當以臨/沒為正)且亡人之子輒在¶
(蒯聵之/子出公)乃立輒　六月乙酉晉趙鞅納衛太子于戚宵¶
迷陽虎曰右河而南必至焉使太子絻(始發䘮/之服)八人衰¶
絰偽自衛逆者(欲為衛人/逆故衰絰)告於門哭而入遂居之¶
　　胡安國曰世子不言納位其所固有國其所宜君¶
　　謂之儲副則無所事乎納矣今趙鞅帥師以蒯聵¶
　　復國而書納者見蒯聵無道為國人之所不受也¶
<pb:KR1e0045_WYG_065-28b>¶
　　國人不受而稱世子者罪衛人之拒之也所以然¶
　　者縁蒯聵出奔靈公未嘗有命廢之而立他子及¶
　　靈公卒大臣又未嘗謀於國人數蒯聵之罪選公¶
　　子之賢者以主其國乃從輒之所欲而君之以子¶
　　拒父此其所以稱世子也人莫不愛其親而志於¶
　　殺莫不敬其父而忘其䘮莫不慈其子欲其子之¶
　　富且貴也而奪其位蒯聵之於天理逆矣何疑於¶
　　廢黜然父雖不父子不可以不子輒乃據國而與¶
<pb:KR1e0045_WYG_065-29a>¶
　　之爭可乎故特係納衛世子蒯聵于戚於趙鞅帥¶
　　師之下而鞅不知義靈公與衛國大臣不能早正¶
　　國家之本以致禍亂其罪皆見矣¶
　　　　出公(沈約諡法出字/有諡人無諡法)¶
　　　　　(名輒靈公孫太子蒯聵子哀二年嗣立明/年改元十二年哀之十四年獲麟經終明)¶
　　　　　(年孔悝納蒯/聵出公奔魯)¶
哀公經三年春齊國夏衛石曼姑帥師圍戚¶
傳三年春齊衛圍戚求援于中山¶
<pb:KR1e0045_WYG_065-29b>¶
經五年夏晉趙鞅帥師伐衛(傳見/晉)¶
經七年春晉魏曼多帥師侵衛¶
傳七年春晉師侵衛衛不服也(五年伐衛/至今不服)¶
經十年夏五月衛公孟彄自齊歸于衛(無/傳)¶
經十有一年冬衛世叔齊出奔宋¶
傳十一年冬衛太叔疾出奔宋(即/齊)初疾娶于宋子朝(宋/人)¶
(在衛為/大夫)其娣嬖子朝出(出/奔)孔文子使疾出其妻而妻之¶
疾使侍人誘其初妻之娣寘於犂而為之一宫如二妻¶
<pb:KR1e0045_WYG_065-30a>¶
文子怒欲攻之仲尼止之遂奪其妻或滛于外州外州¶
人奪之軒以獻(以獻/於君)恥是二者故出衛人立遺(疾/弟)使室¶
孔姞(孔文子/女疾妻)疾臣向魋(為宋向/魋臣)納美珠焉與之城鉏宋¶
公求珠魋不與由是得罪及桓氏出(在十/四年)城鉏人攻太¶
叔疾衛莊公復之使處巢死焉殯於鄖葬於少褅(言其/失所)¶
　初晉悼公子憗亡在衛使其女僕而田太叔懿子止¶
而飲之酒遂聘之生悼子悼子即位故夏戊為大夫(悼/子)¶
(之/甥)悼子亡衛人剪夏戊(剪削/爵邑)¶
<pb:KR1e0045_WYG_065-30b>¶
經十有二年秋公㑹衛侯宋皇瑗于鄖¶
傳十二年吴徴㑹于衛　初衛人殺吳行人且(子餘/切)姚¶
而懼謀於行人子羽子羽曰吳方無道無乃辱吾君不¶
如止也子木曰吳方無道國無道必棄疾於人吳雖無¶
道猶足以患衛往也長木之斃無不摽也國狗之瘈無¶
不噬也而况大國乎　秋衛侯㑹吳于鄖公及衛侯宋¶
皇瑗盟而卒辭吳盟吳人藩衛侯之舎子服景伯謂子¶
貢曰夫諸侯之㑹事既畢矣侯伯致禮地主歸餼以相¶
<pb:KR1e0045_WYG_065-31a>¶
辭也今吳不行禮於衛而藩其君舎以難之(難乃/旦切)子盍¶
見太宰乃請束錦以行(以賂/吴)語及衛故太宰嚭曰寡君¶
願事衛君衛君之來也緩寡君懼故將止之子貢曰衛¶
君之來必謀於其衆其衆或欲或否是以緩來其欲來¶
者子之黨也其不欲來者子之讎也若執衛君是墮(音/隳)¶
(下/同)黨而崇讎也夫墮子者得其志矣且合諸侯而執衛¶
君誰敢不懼墮黨崇讎而懼諸侯或者難以霸乎太宰¶
嚭説乃舎衛侯衛侯歸效夷言(效吳/言)子之(公孫/彌牟)尚幼曰¶
<pb:KR1e0045_WYG_065-31b>¶
君必不免其死於夷乎執焉而又說其言從之固矣(出/公)¶
(輒後卒/死於越)¶
經十有三年夏晉魏曼多帥師侵衛(無/傳)¶
傳十五年衛孔圉(文/子)取太子蒯聵之姊(伯/姬)生悝(苦回/反)孔¶
氏之豎渾良夫長而美孔文子卒通於内(通伯/姬)太子在¶
戚孔姬使之焉(使良夫/詣太子)太子與之言曰苟使我入獲國¶
服冕乘軒三死無與與之盟為請於伯姬(良夫為/太子請)閏月¶
良夫與太子入舎於孔氏之外圃昏二人䝉衣而乘(太/子)¶
<pb:KR1e0045_WYG_065-32a>¶
(良/夫)寺人羅御如孔氏孔氏之老欒寧問之稱姻妾以告¶
遂入適伯姬氏既食孔伯姬杖戈而先太子與五人介¶
輿豭従之迫孔悝於厠強盟之(刼悝欲/令逐輒)遂刼以登臺¶
欒寧將飲酒炙未熟聞亂使告季子(子/路)召獲(衛大/夫)駕乘¶
車(言不/欲戰)行爵食炙奉衛侯輒來奔季子將入遇子羔將¶
出(衛大夫/髙柴)曰門已閉矣季子曰吾姑至焉子羔曰弗及¶
不踐其難季子曰食焉不辟其難(食孔/氏祿)子羔遂出子路¶
入及門公孫敢門焉(守/門)曰無入為也季子曰是公孫也¶
<pb:KR1e0045_WYG_065-32b>¶
求利焉而逃其難由不然利其祿必救其患有使者出¶
乃入曰太子焉用孔悝雖殺之必或繼之(言已必繼孔/悝為難攻太)¶
(子/)且曰太子無勇若燔臺半必舎孔叔太子聞之懼下¶
石乞盂黶敵子路(蒯聵/黨)以戈擊之斷纓子路曰君子死¶
冠不免結纓而死孔子聞衛亂曰柴也其來由也死矣¶
孔悝立莊公(蒯/聵)莊公害故政欲盡去之(故政輒/之臣)先謂¶
司徒瞞成曰寡君離病於外久矣子請亦嘗之歸告褚¶
師比欲與之伐公不果¶
<pb:KR1e0045_WYG_065-33a>¶
　　　　莊公(諡法勝敵/克亂曰莊)¶
　　　　　(名蒯聵靈公太子出公父定十四年出奔/哀二年靈公卒衛立出公十五年莊公因)¶
　　　　　(孔悝入立明年改元至十七年晉/出之立般師莊公被弑在位二年)¶
哀公傳十六年春瞞成褚師比出奔宋(欲伐莊公/不果而奔)衛侯¶
使鄢武子告于周曰蒯聵得罪于君父君母逋竄于晉¶
晉以王室之故不棄兄弟寘諸河上天誘其衷獲嗣守¶
封焉使下臣肸敢告執事王使單平公對曰肸以嘉命¶
來告余一人往謂叔父余嘉乃成世復爾祿次敬之哉¶
<pb:KR1e0045_WYG_065-33b>¶
方天之休弗敬弗休悔其可追　夏六月衛侯飲孔悝¶
酒於平陽重酬之大夫皆有納焉(財/賄)醉而送之夜半而¶
遣之(夜遣者慙負孔/悝不欲令人見)載伯姬於平陽而行(載其母/而俱去)及西¶
門使貳車反祏(音/石)於西圃(使副車還/取廟主)子伯季子初為孔¶
氏臣新登于公(外為/大夫)請追之遇載祏者殺而乘其車許¶
公為返祏(孔悝怪載祏者不/來使公為逆之)遇之曰與不仁人爭明無¶
不勝必使先射射三發皆逺許為許為射之殪(子伯不/仁所以)¶
(死/)或以其車從得祏於橐申孔悝出奔宋　衛侯占夢¶
<pb:KR1e0045_WYG_065-34a>¶
嬖人(以能占/夢見愛)求酒於太叔僖子(太叔/遺)不得與卜人比而¶
告公曰君有大臣在西南隅弗去懼害(託占卜/夢而言)乃逐太¶
叔遺遺奔晉　衛侯謂渾良夫曰吾繼先君而不得其¶
器若之何(國之寳器/輒皆將去)良夫代執火者而言(將密謀/屏左右)曰疾¶
與亡君皆君之子也召之而擇材焉可也(召/輒)若不材器¶
可得也(輒若不材可廢/其身因得其器)豎告太子太子使五人輿豭從¶
已刼公而強盟之(盟求必/立已)且請殺良夫公曰其盟免三¶
死(盟在十/五年)曰請三之後有罪殺之公曰諾哉¶
<pb:KR1e0045_WYG_065-34b>¶
傳十七年春衛侯為虎幄於籍圃成求令名者而與之¶
始食焉太子請使良夫(以良夫應/為令名)良夫乘衷甸兩牡(卿/車)¶
紫衣狐裘至袒裘不釋劒而食(食而熱故/偏袒不敬)太子使牽以¶
退數之以三罪而殺之(三罪紫衣/袒裘帶劒)晉趙鞅使告于衛曰¶
君之在晉也志父為主請君若太子來以免志父不然¶
寡君其曰志父之為也衛侯辭以難太子又使椓之(椓/訢)¶
(父欲速/得其處)夏六月趙鞅圍衛齊國觀(書之/子)陳瓘救衛(詳見/晉)¶
衛侯夢于北宫見人登昆吾之觀被髪北面而譟曰登¶
<pb:KR1e0045_WYG_065-35a>¶
此昆吾之虚綿綿生之瓜(良夫言已以小成大若/𤓰之生謂使衛侯得國)余為¶
渾良夫叫天無辜(本盟當免三死而并數一時之/事為三罪殺之故自謂無辜)公親¶
筮之胥彌赦占之曰不害與之邑寘之而逃奔宋(言衛/侯無)¶
(道卜人不敢以/實懼難而逃)衛侯貞卜其繇曰如魚竀尾(竀赤也魚/勞則尾赤)¶
衡流而方羊裔焉(不能自安裔水邊言/衛侯將若此魚也)大國滅之將亡¶
闔門塞竇乃自後踰(此晉/繇辭)冬十月晉復伐衛入其郛將¶
入城簡子曰止叔向有言曰怙亂滅國者無後衛人出¶
莊公而與晉平晉立襄公之孫般師而還　十一月衛¶
<pb:KR1e0045_WYG_065-35b>¶
侯自鄄入般師出(辟蒯/聵)初公登城以望見戎州問之以¶
告公曰我姬姓也何戎之有焉翦之(削壞/邑聚)公使匠乆(乆/不)¶
(休/息)公欲逐石圃未及而難作辛已石圃因匠氏攻公公¶
闔門而請弗許踰于此方而隊折股(終如卜言/乃自後踰)戎州人¶
攻之太子疾公子青(疾/弟)踰從公戎州人殺之公入于戎¶
州已氏初公自城上見已氏之妻髮美使髠之以為¶
吕姜髢(莊公夫人/髢大計切)既入焉而示之璧曰活我吾與女璧¶
已氏曰殺女璧其焉往遂殺之而取其璧衛人復公孫¶
<pb:KR1e0045_WYG_065-36a>¶
般師而立之　十二月齊人伐衛衛人請平立公子起¶
(靈公/子)執般師以歸舎諸潞(齊/邑)¶
　　　　公子起¶
　　　　　(靈公子哀十七年齊執般師以歸而立之/明年改元石圃逐之奔齊出公自齊復歸)¶
　　　　　(在位/一年)¶
哀公傳十八年夏衛石圃逐其君起起奔齊(齊所/立故)衛侯¶
輒自齊復歸逐石圃而復石魋與太叔遺(皆蒯聵/所逐)¶
　　　　出公後¶
<pb:KR1e0045_WYG_065-36b>¶
　　　　　(前在位十三年在外三年復入七年奔宋/前後共在位二十年哀二十六年卒于越)¶
哀公傳二十五年夏五月庚辰衛侯(輒/)出奔宋衛侯為¶
靈臺于籍圃與諸大夫飲酒焉褚師聲子韤而登席(古/者)¶
(見君/解韈)公怒辭曰臣有疾異於人若見之君將䐨之(許角/切嘔)¶
(吐/也)是以不敢公愈怒大夫辭之不可褚師出公㦸其手¶
曰必㫁而足聞之褚師與司寇亥乗曰今日幸而後亡¶
公之入也奪南氏邑(子南之子/公孫彌牟)而奪司寇亥政公使侍¶
人納公文懿子(公文/要)之車于池　初衛人剪夏丁氏(十/一)¶
<pb:KR1e0045_WYG_065-37a>¶
(年/)以其帑賜彭封彌子彌子飲公酒納夏戊之女嬖以¶
為夫人其弟期(夏戊/子)太叔疾之從孫甥也(姊妹/之孫)少畜於¶
公以為司徒夫人寵衰期得罪公使三匠乆公使優狡¶
盟拳彌(優狡俳優拳彌衛大夫/使俳優盟之欲恥辱也)而甚近信之故褚師比¶
(韈登/席者)公孫彌牟(䘮邑/者)公文要(失車/者)司寇亥(奪政/者)司徒期¶
因三匠與拳彌以作亂皆執利兵無者執斤使拳彌入¶
于公宫(近信之/故得入)而自太子疾之宫譟以攻公鄄子士請¶
禦之彌援其手曰子則勇矣將若君何不見先君乎君¶
<pb:KR1e0045_WYG_065-37b>¶
何所不逞欲(蒯聵亂不速奔為戎/州所殺欲令早去)且君嘗在外矣豈必¶
不反當今不可衆怒難犯休而易間也乃出將適蒲(近/晉)¶
(邑/)彌曰晉無信不可將適鄄(齊晉界上邑彌詐/不知謀故公信之)彌曰齊¶
晉争我不可將適冷(近魯/邑)彌曰魯不足與請適城鉏(近/宋)¶
(邑/)以鉤越越有君乃適城鉏彌曰衛盜不可知也請速¶
自我始乃載寶以歸(言君以寳自隨將致衛盜請速/行已為先發而同載寳歸衛)公¶
為支離之卒(陳/名)因祝史揮以侵衛衛人病之懿子知之¶
(知揮為/内間)見子之(公孫彌/牟之子)請逐揮文子曰無罪懿子曰彼¶
<pb:KR1e0045_WYG_065-38a>¶
好專利而妄夫見君之入也將先道焉(若見君有入/勢必道助之)若¶
逐之必出於南門而適君所夫越新得諸侯將必請師¶
焉揮在朝使吏遣諸其室揮出信弗内五日乃館諸外¶
里(公所/在)遂有寵使如越請師¶
傳二十六年夏五月叔孫舒帥師㑹越臯如后庸宋樂¶
茷納衛侯文子欲納之懿子曰君愎而虐少待之必毒¶
於民乃睦於子矣(民/睦)師侵外州大獲(越納輒/之師)出禦之大¶
敗(衛師/敗)掘褚師定子(褚師/比父)之墓焚之于平莊之上文子¶
<pb:KR1e0045_WYG_065-38b>¶
使王孫齊私於臯如曰子將大滅衛乎抑納君而已乎¶
臯如曰寡君之命無他納衛君而已文子致衆而問焉¶
曰君以蠻夷伐國國幾亡矣請納之衆曰勿納曰彌牟¶
亡而有益請自北門出(欲觀/衆心)衆曰勿出重賂越人申開¶
守陴而納公(開重門嚴設守備欲/以恐公使不敢入)公不敢入師還立悼¶
公(蒯聵庶弟公子/黚也起亷反)南氏相之以城鉏與越人公曰期則¶
為此(司徒/期)令苟有怨於夫人者報之(夫人期姊勅宫/女令苦困期姊)司¶
徒期聘於越(為悼/公聘)公攻而奪之幣期告王(越/王)王命取之¶
<pb:KR1e0045_WYG_065-39a>¶
期以衆取之公怒殺期之甥之為太子者遂卒于越(終/言)¶
(之也終效夷/言死于夷)衛出公自城鉏使以弓問子贛且曰吾其¶
入乎子贛稽首受弓對曰臣不識也私於使者曰昔成¶
公孫於陳(僖二十八年衛/成奔楚適陳)甯武子孫莊子為宛濮之盟¶
而君入(僖二十/八年)獻公孫於齊(襄十/四年)子鮮子展為夷儀之¶
盟而君入(襄二十/六年)今君再在孫矣(十五年辟蒯聵/孫魯今又孫宋)内不¶
聞獻之親外不聞成之卿則賜不識所由入也詩曰無¶
競維人四方其訓之(烈/文)若得其人四方以為主而國於¶
<pb:KR1e0045_WYG_065-39b>¶
何有¶
　　　右衛始終春秋凡十七公書卒者九不書卒者¶
　　　三有故者二莊公公子起出公卒後春秋經終¶
　　　出公既出蒯聵庶弟公子黚立是為悼公立二¶
　　　年左氏之傳終矣悼公以下十一世二百五十¶
　　　五年而秦滅之¶
論曰王道之行起於人倫之適其正也故先王謹之為¶
之君君臣臣父父子子兄兄弟弟夫夫婦婦自意誠心¶
<pb:KR1e0045_WYG_065-40a>¶
正身修家齊國治而天下平王道之原舉積諸此周衰¶
王道微人倫斁孔子傷焉以為不可不正之也而春秋¶
作二百四十二年一有戾乎綱常者斯見正於春秋兹¶
其為撥亂世反諸正之義歟衛宣公專欲興禍是使急¶
子夀子爭相為死及卒而立朔朔立四年左右公子逐¶
之朔出奔齊而立黔牟又八年而齊襄納朔放黔牟而¶
衛始定衛國之亂凡十有五年稽其禍宣公為之也至¶
於靈公黜其子而子其孫出公不父而禰其祖逮莊公¶
<pb:KR1e0045_WYG_065-40b>¶
謀入父子相攻人道之絶甚矣昔者子路問於孔子曰¶
衛君待子而為政子將奚先孔子曰必也正名乎名不¶
正則言不順言不順則事不成事不成則禮樂不興禮¶
樂不興則刑罰不中刑罰不中則民無所措手足又冉¶
有曰夫子為衛君乎子貢曰諾吾將問之曰伯夷叔齊¶
何人也曰古之賢人也曰怨乎曰求仁而得仁又何怨¶
故蒯聵復國而書納見其無道為國人之所不受而正¶
其世子之名書之所以篤君臣父子之大經也不然貪¶
<pb:KR1e0045_WYG_065-41a>¶
國叛道之人接踵于後世矣¶
　¶
　¶
　¶
　¶
　¶
　¶
　¶
<pb:KR1e0045_WYG_065-41b>¶
　¶
　¶
　¶
　¶
　¶
　¶
　¶
　春秋分記卷六十五¶
