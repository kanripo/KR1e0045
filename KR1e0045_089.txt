# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:13.354966
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷八十九
<pb:KR1e0045_WYG_089-1a>¶
欽定四庫全書¶
　春秋分記卷八十九　　　宋　程公說　撰¶
　　四夷附録第二¶
　　　狄　　　　　　　　長狄¶
　　　赤狄　　　　　　　白狄¶
　　　　狄¶
　　北狄地之廣絶蒲子北屈左右¶
莊公傳二十八年晉驪姬賂外嬖梁五與東闗嬖五使¶
<pb:KR1e0045_WYG_089-1b>¶
言於公曰(獻/公)若使大子主曲沃而重耳夷吾主蒲與屈¶
則可以威民而懼戎且旌君伐使俱曰狄之廣莫於晉¶
為都晉之啟土不亦宜乎(詳見/晉)¶
經三十有二年冬狄伐邢(無/傳)¶
閔公傳元年春狄人伐邢(在往/年冬)管敬仲言於齊侯(桓/公)曰¶
戎狄豺狼不可厭也諸夏親暱不可棄也宴安酖毒不¶
可懐也請救邢齊人救邢¶
經二年冬十有二月狄入衛¶
<pb:KR1e0045_WYG_089-2a>¶
傳二年冬十二月狄人伐衛衛懿公及狄人戰于熒澤¶
衛師敗績遂滅衛狄入衛(詳見/衛)¶
僖公經八年夏狄伐晉¶
傳八年春晉里克帥師梁由靡御虢射為右以敗狄于¶
采桑梁由靡曰狄無恥從之必大克里克曰懼之而已¶
無速衆狄虢射曰期年狄必至示之弱矣　夏狄伐晉¶
報采桑之役也復期月(明期年之/言驗音基)¶
經十年春王正月狄滅温温子奔衛(詳見/温)¶
<pb:KR1e0045_WYG_089-2b>¶
經十有四年秋狄侵鄭(無/傳)¶
傳十六年秋狄侵晉取狐厨受鐸渉汾及昆都¶
經十有八年夏五月狄救齊(五公子/爭立)冬邢人狄人伐衛¶
經二十年秋齊人狄人盟于邢(狄再/稱人)¶
經二十有一年春狄侵衛¶
經三十年夏狄侵齊¶
傳三十年狄間晉之有鄭虞也夏狄侵齊(齊晉與國/晉時伐鄭)¶
經十有一年冬狄圍衛¶
<pb:KR1e0045_WYG_089-3a>¶
經三十有二年秋衛人及狄盟¶
傳三十二年夏狄有亂衛人侵狄狄請平秋衛人及狄¶
盟¶
經三十有三年夏四月狄侵齊秋晉人敗狄于箕¶
傳三十三年夏四月狄侵齊因晉䘮也(晉文/公卒)秋狄伐晉¶
及箕八月戊子晉侯(襄/公)敗狄于箕¶
文公經四年夏狄侵齊(無/傳)¶
經七年夏四月狄侵我西鄙¶
<pb:KR1e0045_WYG_089-3b>¶
經九年夏狄侵齊(無/傳)¶
經十年冬狄侵宋(無/傳)¶
經十有三年冬狄侵衛(無/傳)¶
宣公經十有一年秋晉侯㑹狄于攢函¶
傳十一年晉郤成子求成于衆狄衆狄疾赤狄之役遂¶
服于晉秋㑹于攢函衆狄服也¶
成公經十有二年秋晉人敗狄于交剛¶
傳十二年狄人間宋之盟以侵晉而不設備(是年夏晉/楚盟于宋)¶
<pb:KR1e0045_WYG_089-4a>¶
秋晉人敗狄于交剛¶
昭公經元年夏六月晉荀吳帥師敗狄于大鹵¶
傳元年夏六月晉中行穆子敗羣狄于大原崇卒也為¶
五陳以相離以誘之翟人笑之未陳而薄之大敗之¶
　　　　長狄¶
　　亦曰鄋瞞防風氏之後¶
文公經十有一年秋狄侵齊冬十月甲午叔孫得臣敗¶
狄于鹹¶
<pb:KR1e0045_WYG_089-4b>¶
傳十一年秋鄋瞞侵齊(鄋瞞狄國名防風之後漆姓說/文作□云北方長狄國也在夏)¶
(為防風氏商/為汪芒氏)遂伐我公卜使叔孫得臣追之吉侯叔夏¶
御莊叔(得/臣)綿房甥為右富父終甥駟乗冬十月甲午敗¶
狄于鹹獲長狄僑如(鄋瞞之君/蓋長三丈)富父終甥摏其喉以戈¶
殺之埋其首於子駒之門以命宣伯(因名宣伯/曰僑如)初宋武¶
公之世鄋瞞伐宋(在春/秋前)司徒皇父帥師御之耏班御皇¶
父充石公子穀甥為右司冦牛父駟乗以敗狄于長丘¶
獲長狄縁斯(僑如/之父)皇父之二子死焉宋公於是以門賞¶
<pb:KR1e0045_WYG_089-5a>¶
耏班使食其征謂之耏門晉之滅潞也(宣十/五年)獲僑如之¶
弟焚如齊襄公之二年(桓十/六年)鄋瞞伐齊齊王子成父獲¶
其弟榮如(榮如焚如弟焚如後死而先說者欲其兄弟/伯季相次榮如以桓之十六年死至宣十五)¶
(年一百三嵗其兄猶在傳/言既長且夀有異於人)埋其首於周首之北門衛人¶
獲其季弟簡如鄋瞞由是遂亡(長狄/種絶)¶
　　　　赤狄¶
　　强者曰潞氏别種曰東山皋落氏曰甲氏留吁曰¶
　　廧咎如今潞州潞城縣¶
<pb:KR1e0045_WYG_089-5b>¶
閔公傳二年冬十二月晉侯(獻/公)使大子申生伐東山皋¶
落氏¶
文公傳七年夏狄侵我西鄙公使告于晉趙宣子使問¶
酆舒且讓之(按經止書秋不詳其為赤狄與否而傳因/及酆舒酆舒潞相也故記傳讓酆舒事于)¶
(赤狄/下云)¶
宣公經三年秋赤狄侵齊(無/傳)¶
經四年夏六月赤狄侵齊(無/傳)¶
傳六年秋赤狄伐晉圍懐及邢丘晉侯欲伐之中行桓¶
<pb:KR1e0045_WYG_089-6a>¶
子曰使疾其民(驟則數戰/為民所疾)以盈其貫(習/也)將可殪也(盡/也)周¶
書曰殪戎殷此類之謂也¶
傳七年赤狄侵晉取向陰之禾(無秋字/闕文)¶
傳十一年郤成子求成于衆狄衆狄疾赤狄之役(赤狄潞/氏最强)¶
(服役/衆狄)遂服于晉¶
傳十三年秋赤狄伐晉及清¶
經十有五年夏六月癸夘晉師滅赤狄潞氏以潞子嬰¶
兒歸¶
<pb:KR1e0045_WYG_089-6b>¶
傳十五年潞子嬰兒之夫人晉景公之姊也酆舒(潞/相)為¶
政而殺之又傷潞子之目晉侯將伐之諸大夫皆曰不¶
可酆舒有三雋才(才藝勝/人者三)不如待後之人伯宗曰必伐之¶
狄有五罪雋才雖多何補焉不祀一也耆酒二也棄仲¶
章而奪黎氏地三也虐我伯姬四也傷其君目五也怙¶
其雋才而不以茂徳兹益罪也後之人或者將敬奉徳¶
義以事神人而申固其命若之何待之不討有罪曰將¶
待後後有辭而討焉毋乃不可乎夫恃才與衆亡之道¶
<pb:KR1e0045_WYG_089-7a>¶
也商紂由之故滅天反時為災地反物為妖民反徳為¶
亂亂則妖災生故文反正為乏(文/字)盡在狄矣晉侯從之¶
六月癸夘晉荀林父敗赤狄于曲梁辛亥滅潞酆舒奔¶
衛衛人歸諸晉晉人殺之　秋七月壬午晉侯治兵于¶
稷以畧狄土立黎侯而還晉侯使趙同獻狄俘于周¶
經十有六年春王正月晉人滅赤狄甲氏及留吁¶
傳十六年春晉士㑹帥師滅赤狄甲氏及留吁鐸辰(鐸/辰)¶
(不書留/吁之屬)三月獻狄俘(獻于/王)¶
<pb:KR1e0045_WYG_089-7b>¶
成公經三年秋晉郤克衛孫良夫伐廧咎如¶
傳三年秋晉郤克衛孫良夫伐廧咎如討赤狄之餘焉¶
廧咎如潰上失民也(此傳釋經之文而經無廧/咎如潰盖經闕此四字)¶
　　　　白狄¶
　　狄之别種其白狄之别又有曰肥曰鼔曰鮮虞今¶
　　延安府膚施縣及祁州鼓城縣鮮虞在今中山府¶
　　新樂縣¶
僖公傳三十三年秋八月戊子晉侯敗狄于箕郤缺獲¶
<pb:KR1e0045_WYG_089-8a>¶
白狄子¶
宣公經八年夏六月晉師白狄伐秦¶
傳八年春白狄及晉平夏㑹晉伐秦¶
襄公經十有八年春白狄來¶
傳十八年春白狄始來(未嘗與/魯接)¶
昭公經十有二年冬晉伐鮮虞¶
傳十二年夏六月晉荀吳偽㑹齊師者假道于鮮虞(白/狄)¶
(别/種)遂入昔陽秋八月壬午滅肥以肥子綿皋歸冬晉伐¶
<pb:KR1e0045_WYG_089-8b>¶
鮮虞因肥之役也¶
傳十三年秋鮮虞人聞晉師之悉起也(㑹于/平丘)而不警邉¶
且不脩備晉荀吳自著雍以上軍侵鮮虞及中人驅衝¶
競(驅衝車/與狄競)大獲而歸¶
經十有五年秋晉荀吳帥師伐鮮虞¶
傳十五年秋晉荀吳帥師伐鮮虞圍鼓鼓人或請以城¶
叛穆子弗許使鼓人殺叛人而繕守備圍鼓三月鼓人¶
或請降使其民見曰猶有食色姑脩而城鼓人告食竭¶
<pb:KR1e0045_WYG_089-9a>¶
力盡而後取之克鼔而反不戮一人以鼔子䳒(音/鳶)鞮歸¶
(詳見/晉)¶
傳二十二年晉之取鼔也(在昭十/五年)既獻而反鼔子焉(獻/于)¶
(廟/)又叛於鮮虞(叛晉屬/鮮虞)六月荀吳略東陽使師偽糴者¶
負甲以息于昔陽之門外遂襲鼓滅之以鼔子䳒鞮歸¶
定公傳三年秋九月鮮虞人敗晉師于平中獲觀虎¶
經四年秋七月晉士鞅衛孔圍帥師伐鮮虞(無/傳)¶
經五年冬晉士鞅帥師圍鮮虞(傳言報觀/虎之敗)¶
<pb:KR1e0045_WYG_089-9b>¶
哀公經六年春晉趙鞅帥師伐鮮虞¶
論曰狄始見於春秋莊之三十有二年曰狄僖之十有¶
八年與邢人伐衛書狄人二十年與齊人盟邢狄又書¶
人凡再書人傳者曰人狄所以狄邢狄齊也乃若種類¶
之别曰長狄曰赤狄曰白狄其赤狄之彊者曰潞氏别¶
者曰東山皋落氏曰甲氏留吁曰廧咎如白狄之别者曰¶
肥曰鼓曰鮮虞¶
　春秋分記卷八十九¶
