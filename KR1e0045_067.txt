# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.875077
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷六十七
<pb:KR1e0045_WYG_067-1a>¶
欽定四庫全書¶
　春秋分記卷六十七　　　宋　程公說　撰¶
　　陳世本¶
　　媯姓侯爵其先出自帝舜堯妻舜女居媯汭因為¶
　　姓舜之後封於有虞虞幕裔孫閱父為周武王陶¶
　　正能利器用王賴之以元女大姬嫁其子滿而封¶
　　諸陳使奉祀虞帝滿謚胡公自胡公至桓公十二¶
　　世國在今淮寧府宛丘縣¶
<pb:KR1e0045_WYG_067-1b>¶
　　　桓公　　　　　　　厲公¶
　　　莊公　　　　　　　宣公¶
　　　穆公　　　　　　　共公¶
　　　靈公　　　　　　　成公¶
　　　哀公　　　　　　　恵公¶
　　　懐公　　　　　　　湣公¶
　　　　桓公(謚法辟土/服逺曰桓)¶
　　　　　(名鮑文公之長子即位二十三年魯/隱元年桓五年卒在位三十八年)¶
<pb:KR1e0045_WYG_067-2a>¶
隠公經四年夏宋公陳侯蔡人衛人伐鄭(傳見/宋衛)¶
傳六年夏五月庚申鄭伯侵陳大獲往嵗鄭伯請成于¶
陳陳侯不許五父諌曰親仁善鄰國之寶也君其許鄭陳¶
侯曰宋衛實難鄭何能為遂不許君子曰善不可失惡不¶
可長其陳桓公之謂乎長惡不悛從自及也雖欲救之其¶
將能乎商書曰惡之易也如火之燎于原不可鄉邇其猶¶
可撲滅周任有言曰為國家者見惡如農夫之務去草焉¶
芟夷藴崇之絶其本根勿使能殖則善者信矣(信如字/又音申)¶
<pb:KR1e0045_WYG_067-2b>¶
傳七年冬陳及鄭平十二月陳五父如鄭涖盟壬申及¶
鄭伯盟歃如忘洩伯曰五父必不免不賴盟矣(洩息/列切)鄭¶
良佐如陳涖盟辛巳及陳侯盟亦知陳之將亂也¶
　　吕祖謙曰觀五父前曰親仁善鄰之諫所見甚善¶
　　一年間如鄭涖盟則歃如忘其初本有善心豈非¶
　　師傅不善故放蕩其心耶墓門之詩亦可見矣¶
桓公經二年春三月公會齊侯陳侯鄭伯于稷以成宋亂(傳見/宋)¶
經五年春正月甲戌己丑陳侯鮑卒(甲戌正月二十日/己丑此年二月六)¶
<pb:KR1e0045_WYG_067-3a>¶
(日/)夏葬陳桓公(無/傳)　秋蔡人衛人陳人従王伐鄭(傳見/鄭)¶
傳五年春正月甲戌己丑陳侯鮑卒再赴也於是陳亂¶
文公子佗殺大子免而代之公疾病而亂作國人分㪚¶
故再赴¶
　　趙匡辨疑曰豈有正當禍亂之時而暇遣使人赴¶
　　告假如再赴夫子亦當詳定取其實日何乃總載¶
　　之乎傳云公疾而難作此文亦據陳國史而記之¶
　　驗此則經文甲戌下當記陳佗作亂之事全簡脫¶
<pb:KR1e0045_WYG_067-3b>¶
　　之耳左氏不達此意遂妄云再赴也¶
　　　　厲公(謚法殺戮/不辜曰厲)¶
　　　　　(名躍桓公子桓六年蔡人殺陳佗/立之改元至十二年卒在位七年)¶
桓公經六年秋八月蔡人殺陳佗¶
經十有二年秋八月壬辰陳侯躍卒(無/傳)¶
　　　　莊公(謚法勝敵/克亂曰莊)¶
　　　　　(名林桓公子厲公弟桓十二年嗣立/明年改元至莊元年卒在位七年)¶
莊公經元年冬十月乙亥陳侯林卒(無/傳)¶
<pb:KR1e0045_WYG_067-4a>¶
　　　　宣公(諡法善問/周達曰宣)¶
　　　　　(名杵臼莊公少弟莊元年嗣立明年/改元至僖十二年卒在位四十五年)¶
莊公經二年春正二月葬陳莊公(無/傳)¶
經二十有二年春陳人殺其公子御冦¶
傳二十二年春陳人殺其太子御冦(傳稱太子/以實言)陳公子¶
完與顓孫奔齊顓孫自齊來奔齊侯使敬仲為卿辭使¶
為工正及陳之初亡也陳桓子始大於齊其後亡也成¶
子得政(詳見/齊)¶
<pb:KR1e0045_WYG_067-4b>¶
經二十有五年春陳侯使女叔(陳/卿)來聘　冬公子友如¶
陳(報女叔/之聘)¶
傳二十五年春陳女叔來聘始結陳好也嘉之故不名¶
經二十七年秋公子友如陳葬原仲¶
傳二十七年夏同盟于幽陳鄭服也(服齊/桓)秋公子友如¶
陳𦵏原仲非禮也原仲季友之舊也¶
僖公經四年夏齊人執陳轅濤塗　秋及江人黄人伐¶
陳　冬十有二月公孫兹帥師會齊人宋人衛人鄭人¶
<pb:KR1e0045_WYG_067-5a>¶
許人曹人侵陳¶
傳四年夏次于召陵陳轅濤塗謂鄭申侯曰師出於¶
陳鄭之間國必甚病若出於東方觀兵於東夷循海¶
而歸其可也申侯曰善濤塗以告齊侯許之申侯見¶
曰師老矣若出於東方而遇敵懼不可用也齊侯執¶
轅濤塗　秋伐陳討不忠也　冬諸侯之師侵陳陳¶
成歸轅濤塗¶
經十有二年冬十有二月丁丑陳侯杵臼卒¶
<pb:KR1e0045_WYG_067-5b>¶
　　　　穆公(謚法布徳/執義曰穆)¶
　　　　　(名欵宣公子僖十二年嗣立明年/改元至二十八年卒在位十六年)¶
僖公經十有三年夏四月葬陳宣公(無/傳)¶
經十有九年冬㑹陳人蔡人楚人鄭人盟于齊¶
傳十九年冬陳穆公請修好於諸侯以無忘齊桓之徳¶
　冬盟于齊修桓公之好也(宋襄暴虐/故思齊桓)¶
經二十有三年秋楚人伐陳¶
傳二十三年秋楚成得臣帥師伐陳討其貳於宋也遂¶
<pb:KR1e0045_WYG_067-6a>¶
取焦夷城頓而還(詳見/楚)¶
經二十有八年夏盟于踐土陳侯如會六月陳侯欵卒¶
(無/傳)　冬公會晉侯齊侯宋公蔡侯鄭伯陳子莒子邾人¶
秦人于温¶
　　　　共公(諡法敬長/事上曰共)¶
　　　　　(名朔穆公子僖二十八年嗣立明年/改元至文十三年卒在位十八年)¶
文公傳六年臧文仲以陳衛之睦也欲求好於陳　夏¶
季文子聘于陳且娶焉(經見/内魯)¶
<pb:KR1e0045_WYG_067-6b>¶
傳九年齊楚侵陳克壺丘以其服於晉也　秋楚公子¶
朱自夷伐陳陳人敗之獲公子茷陳懼乃及楚平¶
傳十年秋七月陳侯鄭伯會楚子于息¶
經十有三年夏五月壬午陳侯朔卒(無/傳)¶
　　　　靈公(諡法亂而/不損曰靈)¶
　　　　　(名平國共公子文十三年嗣立明年改元/至宣十年遇弑十一年楚王帥諸侯伐陳)¶
　　　　　(誅徴舒因縣陳申叔時為言/乃立太子午在位十五年)¶
宣公經元年秋楚子鄭人侵陳晉趙盾帥師救陳¶
<pb:KR1e0045_WYG_067-7a>¶
傳元年陳共公之卒楚人不禮焉陳靈公受盟于晉¶
秋楚子侵陳晉趙盾帥師救陳¶
傳五年冬陳及楚平晉荀林父伐陳¶
經六年春晉趙盾衛孫免侵陳¶
傳六年春晉衛侵陳陳即楚故也¶
經八年冬楚師伐陳¶
傳八年冬陳及晉平楚師伐陳取成而還¶
經九年秋九月晉荀林父帥師伐陳冬陳殺其大夫洩¶
<pb:KR1e0045_WYG_067-7b>¶
冶¶
傳九年夏㑹于扈討不睦也(謀齊/陳)陳侯不㑹荀林父以¶
諸侯之師伐陳晉侯卒于扈乃還　陳靈公與孔寧儀¶
行父通於夏姬(陳大夫/御叔妻)皆衷其衵服以戲于朝(衷懐也/衵服近)¶
(身/衣)洩冶諫曰公卿宣淫民無效焉且聞不令君其納之¶
(納藏/衵服)公曰吾能改矣公告二子二子請殺之公弗禁遂¶
殺洩冶孔子曰詩云民之多辟無自立辟其洩冶之謂¶
乎¶
<pb:KR1e0045_WYG_067-8a>¶
　　陳師道曰傳引詩而罪冶非聖人之言左氏之瞽¶
　　言也孔子稱三仁則曰比干諫而死答曽參則曰¶
　　當不義臣不可不争於君如洩治可謂争而合義¶
　　蹈忠履仁得其死者也孔子其罪之耶春秋大夫¶
　　殺而累上者皆以國殺為文嗚呼忠於君義於國¶
　　蹈道而死者孔子猶非之烏得為孔子哉曰然則¶
　　孔氏云冶居淫亂之邦不能去而諫是取死之道¶
　　何也曰不合春秋者之言也春秋時亂臣賊子疊¶
<pb:KR1e0045_WYG_067-8b>¶
　　跡而出有忠君死義者聖人貴之録之不暇又書¶
　　而罪之耶靈無道而冶不去之何也曰士之未仕¶
　　如是焉可也已仕而亂去不以義不可也冶位為¶
　　大夫諫未及三雖曰取死義不可得而去也¶
經十年夏五月癸巳陳夏徴舒弑其君平國¶
傳十年陳靈公與孔寧儀行父飲酒於夏氏公謂行父¶
曰徴舒似女對曰亦似君徴舒病之公出自其廏射而¶
殺之(射食/亦切)二子奔楚¶
<pb:KR1e0045_WYG_067-9a>¶
　　　　成公(謚法安民/立政曰成)¶
　　　　　(名午靈公太子宣十一年嗣立/改元至襄四年卒在位三十年)¶
宣公經十有一年夏楚子陳侯鄭伯盟于辰陵　冬十¶
月楚人殺陳夏徴舒丁亥楚子入陳納公孫寧儀行父¶
于陳¶
傳十一年夏楚盟于辰陵陳鄭服也　冬楚子為陳夏¶
氏亂故伐陳謂陳人無動將討於少西氏(徴舒祖/子夏名)遂入¶
陳殺夏徴舒轘諸栗門因縣陳陳侯在晉申叔時曰夏¶
<pb:KR1e0045_WYG_067-9b>¶
徴舒弑其君其罪大矣討而戮之君之義也抑人有言¶
曰牽牛以蹊人之田而奪之牛牽牛以蹊者信有罪矣¶
而奪之牛罰已重矣王曰善哉乃復封陳鄉取一人以¶
歸謂之夏州書曰楚子入陳納公孫寧儀行父于陳書¶
有禮也(詳見/楚)¶
經十有二年春葬陳靈公(無傳賊討國復二/十一月然後得葬)冬十有二¶
月宋師伐陳衛人救陳(傳見/宋衞)¶
襄公經三年夏六月己未同盟于雞澤(詳見/晉)陳侯使袁¶
<pb:KR1e0045_WYG_067-10a>¶
僑如會戊寅叔孫豹及諸侯之大夫及陳袁僑盟¶
傳三年夏盟于雞澤楚子辛為令尹侵欲於小國陳成¶
公使袁僑如會求成晉侯使和組父告于諸侯(告陳/服)秋¶
及陳袁僑盟陳請服也　楚司馬公子何忌侵陳陳叛¶
故也¶
經四年春王三月己酉陳侯午卒秋七月𦵏陳成公(無/傳)¶
冬陳人圍頓¶
傳四年春楚師為陳叛故猶在繁陽(前年何/忌之師)韓獻子患¶
<pb:KR1e0045_WYG_067-10b>¶
之言於朝曰文王帥殷之叛國以事紂唯知時也今我¶
易之難哉(晉力未能服楚/受陳為非時)三月陳成公卒楚人將伐陳¶
聞䘮乃止(軍禮不/伐喪)陳人不聴命(不聴/楚命)臧武仲聞之曰陳¶
不服於楚必亡大國行禮焉而不服在大猶有咎而况¶
小乎　夏楚彭名侵陳陳無禮故也　冬楚人使頓間¶
陳而侵伐之故陳人圍頓¶
　　　　哀公(諡法共仁/短折曰哀)¶
　　　　　(名溺成公子襄四年嗣立明年改元至魯/昭八年公病其弟司徒招殺悼大子偃師)¶
<pb:KR1e0045_WYG_067-11a>¶
　　　　　(立公子留為太子哀公憂/恚自縊在位三十五年)¶
襄公經五年冬戍陳楚公子貞帥師伐陳公㑹晉侯宋¶
公衛侯鄭伯曹伯齊世子光救陳¶
傳五年秋九月丙子盟于戚命戌陳也楚子囊為令尹¶
(公子/貞)范宣子曰我䘮陳矣楚人討貳而立公子囊必改¶
行(改子辛/所行)而疾討陳陳近於楚民朝夕急能無徃乎有¶
陳非吾事也無之而後可　冬諸侯戌陳(備/楚)子囊伐陳¶
十一月甲午㑹于城棣以救之¶
<pb:KR1e0045_WYG_067-11b>¶
經七年冬十月楚公子囊帥師圍陳十有二月㑹于鄬¶
陳侯逃歸¶
傳七年冬十月楚子囊圍陳㑹于鄬以救之(晉㑹/諸侯)陳人¶
患楚(楚圍/陳故)慶虎慶寅謂楚人曰吾使公子黄往而執之¶
楚人從之二慶使告陳侯于㑹曰楚人執公子黄矣君¶
若不來群臣不忍社稷宗廟懼有二圖(背君/屬楚)陳侯逃歸¶
經十有七年春宋人伐陳¶
傳十七年春宋莊朝伐陳獲司徒卬卑宋也(卑宋而/不設備)¶
<pb:KR1e0045_WYG_067-12a>¶
經二十年秋陳侯之弟黄出奔楚¶
傳二十年秋陳慶虎慶寅畏公子黄之偪愬諸楚四與¶
蔡司馬同謀(此年蔡公子燮/欲以蔡之晉)楚人以為討(責/陳)公子黄出¶
奔楚書曰陳侯之弟黄出奔楚言非其罪也公子黄將¶
出奔呼於國曰慶氏無道求専陳國暴蔑其君而去其¶
親五年不滅是無天也¶
經二十有三年夏陳殺其大夫慶虎及慶寅陳侯之弟¶
黄自楚歸于陳¶
<pb:KR1e0045_WYG_067-12b>¶
傳二十三年春陳侯如楚公子黄愬二慶於楚楚人召¶
之使慶樂往殺之慶氏以陳叛　夏屈建從陳侯圍陳¶
陳人城(城以/距君)板隊而殺人役人相命各殺其長遂殺慶¶
虎慶寅楚人納公子黄君子謂慶氏不義不可肆也故¶
書曰惟命不于常¶
經二十有四年冬陳鍼宜咎出奔楚¶
傳二十四年冬陳人復討慶氏之黨鍼宜咎出奔楚¶
經二十五年夏六月壬子鄭公孫舎之帥師入陳　冬¶
<pb:KR1e0045_WYG_067-13a>¶
鄭公孫夏帥師伐陳¶
傳二十五年初陳侯㑹楚子伐鄭(在前/年)當陳隧者井堙¶
木刋鄭人怨之六月鄭子産子展帥車七百乗伐陳宵¶
突陳城遂入之陳侯扶其太子偃師奔墓遇司馬桓子¶
曰載余曰將巡城(不欲載公/以巡城辭)遇賈獲載其母妻下之而¶
授公車公曰舍而母辭曰不祥與其妻扶其母以奔墓¶
亦免子展命師無入公宫與子産親御諸門陳侯使司¶
馬桓子賂以宗器陳侯免擁社(免音問喪服/也擁抱社主)使其衆男¶
<pb:KR1e0045_WYG_067-13b>¶
女别而纍以待於朝子展執縶而見再拜稽首承飲而¶
進獻子美入數俘而出祝祓社司徒致民司馬致節司¶
空致地乃還　冬十月子西復伐陳陳及鄭平¶
傳二十八年夏陳侯朝于晉宋之盟故也(詳見/晉)十二月¶
為宋之盟故陳侯如楚(詳見/楚)¶
傳三十年夏六月鄭子産如陳涖盟歸復命告大夫曰¶
陳亡國也不可與也聚禾粟繕城郭恃此二者而不撫¶
其民其君弱植公子侈太子卑大夫敖政多門以介於¶
<pb:KR1e0045_WYG_067-14a>¶
大國能無亡乎不過十年矣¶
昭公經八年春陳侯之弟招殺陳世子偃師夏四月辛¶
丑陳侯溺卒楚人執陳行人干徴師殺之陳公子留出¶
奔鄭　秋陳人殺其大夫公子過(古木/切)冬十月壬午¶
楚師滅陳執公子招放之于越殺陳孔奐(無/傳)𦵏陳哀公¶
傳八年陳哀公元妃鄭姬生悼太子偃師二妃生公子¶
留下妃生公子勝二妃嬖留有寵屬諸司徒招與公子¶
過(招過哀/公弟)哀公有廢(甫肺/切)疾三月甲申公子招公子過¶
<pb:KR1e0045_WYG_067-14b>¶
殺悼太子偃師而立公子留夏四月辛亥哀公縊(憂/恚)¶
(自殺辛丑三/日辛亥誤)干徴師赴于楚且告有立君公子勝愬之¶
于楚楚人執而殺之(殺干/徴師)公子留奔鄭書曰陳侯之弟¶
招殺陳世子偃師罪在招也楚人執陳行人干徴師殺¶
之罪不在行人也　秋八月陳公子招歸罪於公子過¶
而殺之　九月楚公子弃疾帥師奉孫呉圍陳(孫呉悼/太子子)¶
(恵/公)宋戴惡會之　冬十一月壬午滅陳(壬午十月/十八日)輿嬖¶
袁克殺馬毁玉以葬(欲以非禮/厚𦵏哀公)楚人將殺之請寘之既¶
<pb:KR1e0045_WYG_067-15a>¶
又請私(私盡君/臣恩)私於幄加絰於顙而逃(不欲/臣楚)使穿封戍¶
為陳公晉侯問於史趙曰陳其遂亡乎對曰未也公曰¶
何故對曰陳顓頊之族也嵗在鶉火是以卒滅陳將如¶
之(顓頊以嵗在鶉火/而滅火盛水滅)今在折木之津猶將復由(箕斗之/間有天)¶
(漢故謂之/析木之津)且陳氏得政于齊而後陳卒亡自幕至于瞽¶
瞍無違命舜重之以明徳寘徳於遂遂世守之及胡公¶
不淫故周賜之姓使祀虞帝臣聞盛徳必百世祀虞之¶
世數未也繼守將在齊其兆既存矣¶
<pb:KR1e0045_WYG_067-15b>¶
　　　　惠公(謚法柔質/慈民曰惠)¶
　　　　　(名吳悼太子偃師子昭八年公子招殺偃/師吳奔晉十三年楚平王求而立之改元)¶
　　　　　(至定四年卒在/位一十四年)¶
昭公經九年春叔弓㑹楚子于陳夏四月陳災¶
傳九年春叔弓宋華亥鄭游吉衛趙黶㑹楚子于陳¶
夏四月陳災鄭裨竈曰五年陳將復封封五十二年而¶
遂亡子産問其故對曰陳水屬也火水妃(音/配)也而楚¶
相也(楚之先祝/融為火正)今火出而火陳(火心/星)逐楚而建陳也¶
<pb:KR1e0045_WYG_067-16a>¶
(水得妃陳/興楚衰)妃以五成故曰五年(五行各相妃/得五而成)嵗五及鶉¶
火而後陳卒亡楚克有之天之道也故曰五十二年(是/嵗)¶
(嵗在星紀五嵗及大梁而陳復封自大梁四嵗而/及鶉火後四周四十八嵗凢五及鶉大五十二年)¶
經十有三年秋陳侯吳歸于陳¶
傳十三年秋楚平王(棄/疾)即位封陳而復之悼太子之子¶
呉歸于陳禮也¶
經十有八年夏五月壬午宋衛陳鄭災¶
傳十八年夏五月火始昬見(心/星)丙子風戊寅風甚壬午¶
<pb:KR1e0045_WYG_067-16b>¶
大甚宋衛陳鄭皆火陳不救火君子是以知陳之先亡¶
也(詳見/鄭)¶
經二十有三年秋七月戊辰呉敗頓胡沈蔡陳許之師¶
于雞父獲陳夏齧(傳見/呉)¶
定公經四年春王二月癸巳陳侯吳卒　夏六月𦵏陳¶
恵公(無/傳)¶
　　　　懐公(諡法慈仁/短折曰懐)¶
　　　　　(名栁恵公子定四年嗣立明/年改元至八年卒在位四年)¶
<pb:KR1e0045_WYG_067-17a>¶
定公經八年秋七月戊辰陳侯栁卒九月葬陳懐公(無/傳)¶
(三月而/葬速)¶
　　　　湣公(謚法禍亂/方作曰湣)¶
　　　　　(名越懐公子定八年嗣立明年改元二十/一年哀之十四年獲麟經終哀十七年楚)¶
　　　　　(滅陳殺之在/位二十四年)¶
哀公傳元年呉之入楚也(在定/四年)使召陳懐公懐公朝國¶
人而問焉曰欲與楚者右欲與吳者左陳人從田無田¶
從黨(都邑之人無田者隨黨而立不知所與故/直從所居田在西者居右在東者居左)逢滑當¶
<pb:KR1e0045_WYG_067-17b>¶
公而進(當公不/左不右)曰臣聞國之興也以福其亡也以禍今¶
呉未有福楚未有禍楚未可棄吳未可從而晉盟主也¶
若以晉辭呉若何公曰國勝君亡非禍而何(楚為吳/所勝)對¶
曰國之有是多矣何必不復小國猶復况大國乎臣聞¶
國之興也視民如傷是其福也其亡也以民為土芥是¶
其禍也楚雖無徳亦不艾殺其民呉日敝於兵暴骨如¶
莽而未見徳焉天其或者正訓楚也禍之適呉其何日¶
之有陳侯從之及夫差克越乃修先君之怨秋八月呉¶
<pb:KR1e0045_WYG_067-18a>¶
侵陳修舊怨也¶
經六年春呉伐陳¶
傳六年春呉伐陳復修舊怨也楚子曰吾先君與陳有¶
盟(昭十/三年)不可以不救乃救陳師于城父¶
經九年夏楚人伐陳¶
傳九年夏楚人伐陳陳即吳故也¶
經十年冬楚公子結帥師伐陳呉救陳¶
傳十年冬楚子期伐陳吳延州來季子救陳¶
<pb:KR1e0045_WYG_067-18b>¶
經十有一年夏陳轅頗出奔鄭¶
傳十一年夏陳轅頗出奔鄭初轅頗為司徒賦封田以¶
嫁公女有餘以為已大器(鐘鼎/之屬)國人逐之故出道渇其¶
族轅咺進稻醴粱糗腶脯焉喜曰何其給也對曰器成¶
而具曰何不吾諫對曰懼先行(懼言不從/先見逐)¶
經十有三年夏楚子申帥師伐陳冬十有一月盜殺陳¶
夏區夫(無/傳)¶
傳十五年夏楚子西子期伐呉及桐汭陳侯使公孫貞¶
<pb:KR1e0045_WYG_067-19a>¶
子弔焉(弔為楚/所伐)及良(吳/地)而卒將以尸入(聘禮若賔死未/將命則既歛於)¶
(棺造於朝/介將命)吳子使大宰嚭勞且辭芋尹葢對(陳大/夫)曰先¶
民有言無穢虐士(死/者)備使奉尸將命苟我寡君之命達¶
于君所雖隕于深淵則天命也吳人内之(詳見禮/樂書)¶
傳十七年楚白公之亂(在前/年)陳人恃其聚而侵楚楚既¶
寧將取陳麥楚子問帥於大師子穀與葉公諸梁子髙¶
(葉/公)曰天命不謟令尹有憾於陳(十五年子西伐呉陳使/貞子弔呉以此為恨)¶
天若亡之其必令尹之子王卜之武城尹吉(子西子/公孫朝)使¶
<pb:KR1e0045_WYG_067-19b>¶
帥師取陳麥陳人御之敗遂圍陳秋七月己卯楚公孫¶
朝帥師滅陳(終鄭禆竈言五/及鶉火陳卒亡)¶
　　　右陳始終春秋凡十二公書卒者十有故者一¶
　　　湣公後春秋經終之三嵗當哀十七年而楚滅之¶
嗚呼舜之徳其可謂至也矣安萬民肇十有二州雖動¶
植無不被其澤者禪位于夏其子封於虞武王克殷復¶
求其後得媯滿封之陳以奉虞祀楚既滅陳而田恒得¶
政於齊卒為建國葢自舜之後血食者厯三代春秋戰¶
<pb:KR1e0045_WYG_067-20a>¶
國百世弗絶苗裔蕃滋有土者綿綿然傳曰盛徳必百¶
世祀信哉¶
　¶
　¶
　¶
　¶
　¶
　¶
<pb:KR1e0045_WYG_067-20b>¶
　¶
　¶
　¶
　¶
　¶
　¶
　¶
　春秋分記卷六十七¶
