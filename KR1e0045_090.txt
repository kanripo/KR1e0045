# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:13.368631
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷九十
<pb:KR1e0045_WYG_090-1a>¶
欽定四庫全書¶
　春秋分記卷九十　　　　　宋　程公說　撰¶
　　四夷附録第三¶
　　　介　　　　　　　　　淮夷¶
　　　山夷　　　　　　　　　濮夷¶
　　　夷虎　　　　　　　　　羣蠻¶
　　　肅慎¶
　　　　介¶
<pb:KR1e0045_WYG_090-1b>¶
　　今宻州膠西縣杜日東夷國¶
僖公經二十有九年春介葛盧來冬介葛盧來¶
傳二十九年春介葛盧來朝舍于昌衍之上公在㑹(㑹/晉)¶
(圍/許)饋之芻米禮也冬介葛盧來以未見公故復來朝禮之加¶
燕好介葛盧聞牛鳴曰是生三犧皆用之矣其音云問之而信¶
經三十年秋介人侵蕭¶
　　　　淮夷¶
　　東夷居淮水者又有敖東夷地¶
<pb:KR1e0045_WYG_090-2a>¶
僖公傳十三年夏㑹于鹹淮夷病杞故(經見/齊)¶
昭公經四年夏楚子蔡侯陳侯鄭伯許男徐子滕子頓¶
子胡子沈子小邾子宋世子佐淮夷㑹于申秋七月楚¶
子蔡侯陳侯許男頓子胡子沈子淮夷伐吳¶
哀公傳十九年秋楚沈諸梁伐東夷三夷男女及楚師¶
盟于敖(從越之/夷三種)¶
　　　　山夷¶
　　杜預此年戎即山夷¶
<pb:KR1e0045_WYG_090-2b>¶
文公傳十六年秋八月楚大饑戎伐其西南至于阜山¶
師于大林又伐其東南至于陽丘以侵訾枝¶
　　　　濮夷¶
　　南夷也建寧縣南有濮夷¶
文公傳十六年秋八月麇人率百濮聚于選將伐楚楚¶
人謀徙阪髙蒍賈曰麇與百濮謂我饑不能師故伐之¶
也若我出師必懼而歸百濮離居誰暇謀人乃出師旬¶
有五日百濮乃罷¶
<pb:KR1e0045_WYG_090-3a>¶
昭公傳九年春二月楚然丹遷城父人於陳以夷濮西¶
田益之¶
傳十九年夏五月楚子為舟師以伐濮¶
　　　　夷虎¶
　　蠻夷叛楚者¶
哀公傳四年夏楚人既克夷虎乃謀北方圍蠻氏(詳見/楚及)¶
(戎/蠻)¶
　　　　羣蠻¶
<pb:KR1e0045_WYG_090-3b>¶
文公傳十六年秋八月庸人帥羣蠻以叛楚子分為二¶
隊以伐庸羣蠻從楚子盟(見楚莊/强故)¶
　　　　肅慎¶
　　北夷也在渤海國都三十里¶
昭公傳九年周王(景/王)使辭於晉曰肅慎燕亳吾北土也¶
論曰余讀書至肅慎來賀而有感焉成王東伐淮夷曽¶
何與於肅慎氏而能格其來賀乎先王以徳懷要荒其¶
有叛亂者則先以文告次以威讓而猶有不服焉則行¶
<pb:KR1e0045_WYG_090-4a>¶
征誅以正之罪之大者或至於遷滅蓋徳以起其仁心¶
威以折其彊很故畏威者服懐徳者來周成王東伐淮¶
夷遂踐奄遷其君於蒲姑威亦怒矣肅慎氏懷其德以¶
來則非有所彊而致也肅慎為國逺在東北其事莫得¶
而詳傳載景王之辭曰肅慎燕亳吾北土也則肅慎之¶
世服於周室於是見矣嗚呼天下有道守在四夷先王¶
以徳懷要荒則逺人安有覬覦之心王者之跡熄而戎狄¶
之患啟故春秋撥亂世反之正則内齊晉而外呉楚所¶
<pb:KR1e0045_WYG_090-4b>¶
以嚴其訓也自王氏以新説為國是春秋之學為世大¶
禁斷國論者無所折𠂻人欲日長天理日消其效使神¶
州陸沈而莫之拯物極必反否必泰二帝三王之道有¶
能紹而明之推原春秋大公至正之法則闢邪説正人¶
心用夏變夷復帝王之治舉而措之無難矣¶
　¶
　¶
　春秋分記卷九十¶
