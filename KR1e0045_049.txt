# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:12.450488
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷四十九
<pb:KR1e0045_WYG_049-1a>¶
欽定四庫全書¶
　春秋分記卷四十九　　　宋　程公說　撰¶
　　内魯第三¶
　　　宣公　　　　　　　成公¶
　　　　宣公(諡灋善問/周逹曰宣)¶
　　　　　(名倭文公庶子敬嬴所生襄仲殺適立庶/自是公室甲三家强矣在位十八年薨)¶
經元年春王正月公即位(無/傳)公子遂如齊逆女三月遂¶
以夫人婦姜至自齊　夏季孫行父如齊公㑹齊侯于¶
<pb:KR1e0045_WYG_049-1b>¶
平州公子遂如齊六月齊人取濟西田　秋邾子來朝¶
(傳見/邾)¶
傳元年春王正月公子遂如齊逆女尊君命也三月遂¶
以夫人婦姜至自齊尊夫人也　夏季文子如齊納賂¶
以請㑹㑹于平州以定公位東門襄仲如齊拜成六月¶
齊人取濟西之田為立公故以賂齊也¶
經三年春王正月郊牛之口傷改卜牛牛死乃不郊猶¶
三望¶
<pb:KR1e0045_WYG_049-2a>¶
傳三年春不郊而望皆非禮也望郊之屬也不郊亦無¶
望可也¶
經四年春王正月公及齊侯平莒及郯莒人不肯公伐¶
莒取向(傳見/莒)　秋公如齊公至自齊(無/傳)¶
經五年春公如齊　夏公至自齊　秋九月齊髙固來¶
逆叔姬叔孫得臣卒(無/傳)　冬齊髙固及子叔姬來¶
傳五年春公如齊髙固使齊侯止公請叔姬焉　夏公¶
至自齊書過也　秋九月齊髙固來逆女自為也故書¶
<pb:KR1e0045_WYG_049-2b>¶
曰逆叔姬卿自逆也　冬來反馬也¶
經六年秋八月螽(無/傳)¶
經七年春衞侯使孫良夫來盟(傳見/衞)　夏公㑹齊侯伐¶
萊　秋公至自伐萊大旱(無/傳)　冬公㑹晉侯宋公衞侯¶
鄭伯曹伯盟于黑壤¶
傳七年夏公㑹齊侯伐萊不與謀也凡師出與謀曰及¶
不與謀曰㑹　冬盟于黒壤晉侯之立也(在二/年)公不朝¶
又不使大夫聘晉人止公于㑹盟于黄父(即黒/壤)公不與¶
<pb:KR1e0045_WYG_049-3a>¶
盟以賂免故黒壤之盟不書諱之也¶
經八年春公至自㑹　夏六月公子遂如齊至黄乃復¶
(無/傳)辛巳有事于大廟仲遂卒于垂壬午猶繹萬入去籥¶
戊子夫人嬴氏薨(無傳宣/公母)　秋七月甲子日有食之既¶
(無/傳)　冬十月己丑葬我小君敬嬴雨不克葬庚寅日中¶
而克葬城平陽¶
傳八年夏有事于大廟襄仲卒而繹非禮也　冬葬敬¶
嬴旱無麻始用葛茀雨不克葬禮也禮卜葬先逺日辟¶
<pb:KR1e0045_WYG_049-3b>¶
不懷也　城平陽書時也¶
經九年春王正月公如齊公至自齊(無/傳)　夏仲孫蔑如¶
京師　秋取根牟(傳見/根牟)¶
傳九年春王使來徵聘　夏孟獻子聘於周¶
經十年春公如齊公至自齊(無/傳)齊人歸我濟西田　夏¶
四月丙辰日有食之(無/傳)公如齊五月公至自齊公孫歸¶
父如齊(傳見/齊)　秋天王使王季子來聘公孫歸父帥師¶
伐邾取繹大水(無/傳)季孫行父如齊　冬公孫歸父如齊¶
<pb:KR1e0045_WYG_049-4a>¶
齊侯使國佐來聘(傳見/齊)饑(無/傳)¶
傳十年春公如齊齊侯以我服故歸濟西之田　夏公¶
如齊奔喪(惠公/卒)　秋師伐邾取繹季文子初聘于齊¶
冬子家如齊伐邾故也　國武子來報聘¶
經十有一年春王正月　夏公孫歸父㑹齊人伐莒(無/傳)¶
經十有三年秋螽(無/傳)¶
經十有四年冬公孫歸父㑹齊侯于穀¶
傳十四年冬公孫歸父㑹齊侯于穀見晏桓子與之言¶
<pb:KR1e0045_WYG_049-4b>¶
魯樂桓子告髙宣子曰子家其亡乎懷於魯矣懷必貪¶
貪必謀人謀人人亦謀已一國謀之何以不亡(為十八/年歸父)¶
(奔齊/傳)孟獻子言於公曰臣聞小國之免於大國也聘而¶
獻物於是有庭實旅百朝而獻功於是有容貌采章嘉¶
淑而有加貨謀其不免也誅而薦賄則無及也今楚在¶
宋君其圖之公說(時楚莊/王圍宋)¶
經十有五年春公孫歸父㑹楚子于宋　秋螽仲孫蔑¶
㑹齊髙固于無婁(無/傳)初稅畝(公田之法十取其一今大/履其餘畝復十取其一故)¶
<pb:KR1e0045_WYG_049-5a>¶
(哀公曰二/吾猶不足)冬蝝生饑¶
傳十五年春公孫歸父㑹楚子于宋　秋初税畆非禮¶
也穀出不過藉(周法民耕百畝公田十畝/借民力而治之稅不過此)以豐財也¶
冬蝝生饑幸之也¶
經十有六年春王正月　秋郯伯姬來歸(傳見/郯)　冬大¶
有年(無/傳)¶
經十有七年春王正月　夏六月癸夘日有食之(無/傳)己¶
未公㑹晉侯衛侯曹伯邾子同盟于斷道(傳見/晉)　秋公¶
<pb:KR1e0045_WYG_049-5b>¶
至自㑹(無/傳)　冬十有一月壬午公弟叔肸卒¶
傳十七年冬公弟叔肸卒公母弟也凡大子之母弟公¶
在曰公子不在曰弟凡稱弟皆母弟也¶
經十有八年春公伐杞(無/傳)　秋公孫歸父如晉　冬十¶
月壬戌公薨于路寢　歸父還自晉至笙遂奔齊¶
傳十八年夏公使如楚乞師欲以伐齊(公不事齊齊與/晉盟故懼而乞)¶
(師于/楚)楚莊王卒楚師不出既而用晉師(成二年/戰于鞌)楚於是¶
乎有蜀之役　公孫歸父(襄仲/子)以襄仲之立公也有寵¶
<pb:KR1e0045_WYG_049-6a>¶
欲去三桓以張公室與公謀而聘于晉欲以晉人去之¶
　冬公薨季文子言於朝曰使我殺適立庶以失大援¶
者仲也夫(新注觀季文子此言盖假正義以濟其/私止欲去東門氏耳三家專權始於此)臧¶
宣叔怒曰當其時不能治也後之人何罪子欲去之許¶
請去之遂逐東門氏(襄仲居東門/故曰東門氏)子家(歸/父)還及笙壇帷¶
復命於介既復命袒括髮即位哭三踊而出遂奔齊書¶
曰歸父還自晉善之也¶
　　　　成公(諡法安民/立政曰成)¶
<pb:KR1e0045_WYG_049-6b>¶
　　　　　(名黑肱宣公子穆姜/所生在位十八年薨)¶
經元年春王正月公即位　二月辛酉葬我君宣公無¶
冰(無傳周二月/今之十二月)三月作丘甲(詳見征/伐書)　夏臧孫許及晉¶
侯盟于赤棘¶
傳元年春為齊難故作丘甲聞齊將出楚師　夏盟于¶
赤棘(與晉盟/懼齊楚)　冬臧宣叔令脩賦繕完具守備曰齊楚¶
結好我新與晉盟晉楚争盟齊師必至雖晉人伐齊楚¶
必救之是齊楚同我也知難而有備乃可以逞¶
<pb:KR1e0045_WYG_049-7a>¶
經二年春齊侯伐我北鄙　夏六月癸酉季孫行父臧¶
孫許叔孫僑如公孫嬰齊帥師㑹晉郤克衛孫良夫曹¶
公子首及齊侯戰于鞌齊師敗績　秋八月取汶陽田¶
　冬十有一月公㑹楚公子嬰齊于蜀丙申公及楚人¶
秦人宋人陳人衞人鄭人齊人曹人邾人薛人鄫人盟¶
于蜀¶
傳二年春齊侯伐我北鄙圍龍(魯/邑)頃公之嬖人盧蒲就¶
魁門焉(攻龍/門)龍人囚之齊侯曰勿殺吾與而盟無入而¶
<pb:KR1e0045_WYG_049-7b>¶
封弗聽殺而膊諸城上(磔/也)齊侯親鼔士陵城三日取龍¶
遂南侵及巢丘　夏臧宣叔如晉乞師主郤獻子(時郤/克與)¶
(齊有笑/辱之怨)晉侯許之郤克將以救魯臧宣叔逆晉師且道¶
之季文子帥師㑹之六月癸酉師陳于鞌齊師敗績禽¶
鄭自師逆公(魯大夫逆/公㑹晉師)　秋七月晉師及齊國佐盟于¶
袁婁使齊人歸我汶陽之田(詳見/晉)¶
　　胡安國曰大國三軍次國二卿魯雖大國而四卿並¶
　　將是四軍也當此時舊制猶存尺地皆公室之地上¶
<pb:KR1e0045_WYG_049-8a>¶
　　卿行父與僑如嬰齊各帥一軍㑹戰而臧孫許如¶
　　晉乞師又逆晉師為之道本不將兵特往來晉魯¶
　　兩軍之間預謀議耳成公初立主幼國危為季孫¶
　　一怒掃境内興師而四卿並出肆其憤欲雖無人¶
　　乎成公之側有不恤也然後政自季氏出矣將稱¶
　　元帥略其副屬詞之體也而四卿皆書者豈特為¶
　　詳内錄哉堅冰之戒亦明矣¶
冬楚師侵衛遂侵我師于蜀使臧孫往(宣/叔)辭曰楚逺而¶
<pb:KR1e0045_WYG_049-8b>¶
乆固將退矣無功而受名臣不敢(不敢虚受/退楚名)楚侵及陽¶
橋(魯/地)孟孫請往賂之以執斵執鍼織紝皆百人公衡為¶
質(成公/子)以請盟楚人許平十一月公及楚公子嬰齊蔡¶
侯許男秦右大夫說宋華元陳公孫寜衛孫良夫鄭公¶
子去疾及齊國之大夫盟于蜀卿不書匱盟也(匱/乏)於是¶
乎畏晉而竊與楚盟故曰匱盟楚師及宋公衡逃歸臧¶
宣叔曰衡父不忍數年之不宴(樂/也)以棄魯國國將若之¶
何誰居(音基/辭也)後之人必有任是夫國棄矣¶
<pb:KR1e0045_WYG_049-9a>¶
經三年春王正月公㑹晉侯宋公衛侯曹伯伐鄭(傳見/晉)¶
二月公至自伐鄭(無/傳)甲子新宫災三日哭(無/傳)　夏公如晉¶
公至自晉(無/傳)　秋叔孫僑如帥師圍棘(汶陽/之邑)大雩(無/傳)¶
冬十有一月晉侯使荀庚來聘衛侯使孫良夫來聘丙¶
午及荀庚盟丁未及孫良夫盟¶
傳三年夏公如晉拜汶陽之田　秋叔孫僑如圍棘取¶
汶陽之田棘不服故圍之　冬十一月晉侯使荀庚來¶
聘且尋盟(尋元年/赤棘盟)衛侯使孫良夫來聘且尋盟(尋宣七/年盟)¶
<pb:KR1e0045_WYG_049-9b>¶
公問諸臧宣叔曰中行伯之於晉也其位在三(下/卿)孫子¶
之於衛也位為上卿將誰先對曰次國之上卿當大國¶
之中中當其下下當其上大夫(降一/等)小國之上卿當大¶
國之下卿中當其上大夫下當其下大夫(降大國/二等)上下¶
如是古之制也衛在晉不得為次國(春秋時以强弱為大/小故衛雖侯爵猶為)¶
(小/國)晉為盟主其將先之丙午盟晉丁未盟衛禮也¶
經四年春宋公使華元來聘　三月杞伯來朝(傳見/宋杞)¶
夏四月甲寅臧孫許卒(無/傳)公如晉　秋公至自晉　冬¶
<pb:KR1e0045_WYG_049-10a>¶
城鄆(無/傳)¶
傳四年夏公如晉晉侯見公不敬　秋公至自晉欲求¶
成于楚而叛晉季文子曰不可晉雖無道未可叛也國¶
大臣睦而邇於我諸侯聽焉未可以貳史佚之志有之¶
曰非我族類其心必異楚雖大非吾族也其肯字(愛/也)我¶
乎公乃止¶
經五年春王正月杞叔姬來歸(出/也)仲孫蔑如宋　夏叔¶
孫僑如㑹晉荀首于穀　秋大水(無/傳)　冬十有二月己¶
<pb:KR1e0045_WYG_049-10b>¶
丑公㑹晉侯齊侯宋公衛侯鄭伯曹伯邾子杞伯同盟¶
于蟲牢(傳見/晉)¶
經六年春王正月公至自㑹(無/傳)二月辛巳立武宫取鄟¶
　夏六月邾子來朝公孫嬰齊如晉　秋仲孫蔑叔孫¶
僑如帥師侵宋楚公子嬰齊帥師伐鄭　冬季孫行父¶
如晉晉欒書帥師救鄭¶
傳六年春二月季文子以鞌之功立武宫非禮也聽於¶
人以救其難不可以立武立武由己非由人也(言魯請/晉救難)¶
<pb:KR1e0045_WYG_049-11a>¶
(勝非/己功)取鄟言易也　夏六月子叔聲伯如晉命伐宋(晉/人)¶
(命聲/伯)　秋孟獻子叔孫宣伯侵宋晉命也¶
　　啖助辨疑曰傳意以為武軍之宫如楚子所立者¶
　　非也宣十二年楚自邲戰回作先君宫告成事若¶
　　然煬宫復何謂乎¶
經七年春王正月鼷䑕食郊牛角改卜牛鼷䑕又食其¶
角乃免牛　夏五月曹伯來朝(傳見/晉)不郊猶三望　秋¶
公㑹晉侯齊侯宋公衛侯曹伯莒子邾子杞伯救鄭八¶
<pb:KR1e0045_WYG_049-11b>¶
月戊辰同盟于馬陵　公至自㑹　冬大雩(無/傳)¶
經八年春晉侯使韓穿來言汶陽之田歸之于齊　公¶
孫嬰齊如莒　宋公使華元來聘　夏宋公使公孫壽¶
來納幣　秋七月天子使召伯來賜公命　冬十月癸¶
夘杞叔姬卒　晉侯使士變來聘叔孫僑如㑹晉士變¶
齊人邾人伐郯衛人來媵¶
傳八年春晉侯使韓穿來言汶陽之田歸之于齊季文¶
子餞之私焉曰大國制義以為盟主謂汶陽之田敝邑¶
<pb:KR1e0045_WYG_049-12a>¶
之舊也而用師於齊使歸諸敝邑(鞌之/戰)今有二命曰歸¶
諸齊信以行義義以成命小國所望而懷也信不可知¶
義無所立四方諸侯其誰不解體聲伯如莒逆也　宋¶
來聘共姬　秋召桓公來賜公命　冬杞叔姬卒來歸¶
自杞故書　晉士變來聘言伐郯也以其事呉故公賂¶
之請緩師文子不可曰君命無貳失信不立禮無加貨¶
事二成君後諸侯是寡君不得事君也變將復之季孫¶
懼使宣伯帥師㑹伐郯衛人來媵共姬禮也凡諸侯嫁女¶
<pb:KR1e0045_WYG_049-12b>¶
同姓媵之異姓則否¶
經九年春王正月杞伯來逆叔姬之䘮以歸(傳見/杞)公㑹¶
晉侯齊侯宋公衛侯鄭伯曹伯莒子杞伯同盟于蒲公¶
至自㑹(無/傳)二月伯姬歸于宋　夏季孫行父如宋致女¶
晉人来媵　冬十有一月城中城¶
傳九年春為歸汶陽之田故諸侯貳於晉晉人懼㑹於¶
蒲二月伯姬歸于宋　夏季文子如宋致女復命公享¶
之賦韓奕之五章(言蹶父/嫁女)穆姜出于房再拜曰大夫勤¶
<pb:KR1e0045_WYG_049-13a>¶
辱不忘先君以及嗣君施及未亡人先君猶有望也敢¶
拜大夫之重勤又賦綠衣之卒章而入晉人來媵禮也¶
(同姓/故)　冬十一月城中城書時也¶
經十年夏四月五卜郊不從乃不郊五月公㑹晉侯齊¶
侯宋公衞侯曹伯伐鄭(傳見/晉)齊人來媵(無傳異/姓非禮)　秋七¶
月公如晉¶
傳十年秋公如晉(親弔景/公非禮)晉人止公使送葬於是糴茷¶
未反(是春晉使糴茷至楚結成晉謂魯貳/於楚故留公須糴茷還驗其虚實)　冬葬晉景¶
<pb:KR1e0045_WYG_049-13b>¶
公公送葬諸侯莫在魯人辱之故不書諱之也¶
經十有一年春王三月公至自晉晉侯使郤犫來聘己¶
丑及郤犫盟　夏季孫行父如晉　秋叔孫僑如如齊¶
傳十一年春王三月公至自晉晉人以公為貳於楚故¶
止公公請受盟而後使歸郤犫來聘且涖盟　聲伯之¶
母不聘(叔肸妻不/聘無媒禮)穆姜曰吾不以妾為姒(昆弟之妻相/謂為姒穆姜)¶
(宣公夫人宣公/叔肸同母昆弟)生聲伯而出之嫁於齊管于奚生二子¶
而寡以歸聲伯聲伯以其外弟為大夫而嫁其外妹於¶
<pb:KR1e0045_WYG_049-14a>¶
施孝叔(魯惠公/五世孫)郤犫來聘求婦於聲伯聲伯奪施氏婦¶
以與之婦人曰鳥獸猶不失儷子將若何曰吾不能死¶
亡(言不與郤犫/婦懼致禍)婦人遂行生二子於郤氏郤氏亡晉人¶
歸之施氏施氏逆諸河沈其二子婦人怒曰已不能庇¶
其伉儷而亡之又不能字人之孤而殺之將何以終遂¶
誓施氏　夏季文子如晉報聘且涖盟也　秋宣伯聘¶
于齊以脩前好(鞌以前/之好)¶
經十有二年夏公㑹晉侯衛侯于𤨏澤(傳見/晉)¶
<pb:KR1e0045_WYG_049-14b>¶
經十有三年春晉侯使郤錡來乞師三月公如京師夏¶
五月公自京師遂㑹晉侯齊侯宋公衛侯鄭伯曹伯邾¶
人滕人伐秦　秋七月公至自伐秦(傳見/晉)¶
經十有四年春王正月　秋叔孫僑如如齊逆女九月¶
僑如以夫人婦姜氏至自齊¶
傳十四年秋宣伯如齊逆女稱族尊君命也九月僑知¶
以夫人婦姜氏至自齊舍族尊夫人也(不稱/叔孫)故君子曰¶
春秋之稱微而顯志而晦婉而成章盡而不汙懲惡而¶
<pb:KR1e0045_WYG_049-15a>¶
勸善非聖人誰能脩之(新注此得春秋之㫖/但於此舉例不當耳)¶
　　劉敞曰稱族尊君命舎族尊夫人非也一事而再¶
　　見者卒名之此春狄之常耳非為尊君命故氏尊¶
　　夫人故舍族也¶
經十有五年春三月乙巳仲嬰齊卒(無傳襄仲子公孫/歸父弟宣十八年)¶
(逐東門氏既而又使/嬰齊紹其後曰仲氏)癸丑公㑹晉侯衛侯鄭伯曹伯宋¶
世子成齊國佐邾人同盟于戚(傳見/晉)公至自㑹(無/傳)　冬¶
十有一月叔孫僑如㑹晉士變齊髙無咎宋華元衛孫¶
<pb:KR1e0045_WYG_049-15b>¶
林父鄭公子鰌邾人㑹呉于鍾離(詳見/呉)許遷于葉¶
經十有六年春王正月雨水氷　夏六月丙寅朔日有¶
食之(無/傳)晉侯使欒黶來乞師　秋公㑹晉侯齊侯衛侯¶
宋華元邾人于沙隨不見公公至自㑹(無/傳)公㑹尹子晉¶
侯齊國佐邾人伐鄭(傳見/晉)九月晉人執季孫行父舍之¶
于苕丘　冬十月乙亥叔孫僑如出奔齊十有二月乙¶
丑季孫行父及晉郤犫盟于扈　公至自㑹乙酉刺公¶
子偃¶
<pb:KR1e0045_WYG_049-16a>¶
傳十六年春晉厲公將伐鄭使欒黶來乞師孟獻子曰¶
有勝矣六月甲午晦晉楚戰于鄢陵戰之日齊國佐髙¶
無咎至于師衛侯出于衛公出于壞隤　宣伯通於穆¶
姜(成公/母)欲去季孟而取其室(季文子/孟獻子)將行(公與/晉㑹)穆姜送¶
公而使逐二子公以晉難告曰請反而聽命姜怒公子¶
偃公子鉏(公庶/弟)趨過指之曰女不可是皆君也(言欲廢/公更立)¶
公待于壞隤申宫儆備設守而後行是以後(後晉楚/戰期)使孟¶
獻子守于公宫　秋㑹于沙隨宣伯使告郤犫曰魯侯¶
<pb:KR1e0045_WYG_049-16b>¶
待于壞隤以待勝者(觀晉楚/之勝負)郤犫將新軍且為公族大¶
夫以主東諸侯(主膂魯/之屬)取貨于宣伯而訴公于晉侯晉¶
侯不見公　七月公㑹尹武公及諸侯伐鄭將行姜又¶
命公如初(復欲使公/逐季孟)公又申守而行宣伯使告郤犫曰¶
魯之有季孟猶晉之有欒范也政令於是乎成今其謀¶
曰晉政多門不可從也寧事齊楚有亡而已蔑從晉矣¶
若欲得志於魯請止行父(季文/子)而殺之我斃蔑也(孟獻/子時)¶
(留守/公宫)而事晉蔑有貳矣魯不貳小國必睦不然歸必叛¶
<pb:KR1e0045_WYG_049-17a>¶
矣　九月晉人執季文子于苕丘公還待于鄆使子叔¶
聲伯請季孫于晉郤犫曰苟去仲孫蔑而止季孫行父¶
吾與子國親於公室對曰僑如之情子必聞之矣(閒其/淫慝)¶
(情/)若去蔑與行父是大棄魯國而罪寡君也若猶不棄¶
而恵徼周公之福使寡君得事晉君則夫二人者魯國¶
社稷之臣也若朝亡之魯必夕亡以魯之密邇仇讎亡¶
而為讎治之何及郤犫曰吾為子請邑對曰嬰齊魯之¶
常𨽻也敢介大國以求厚焉承寡君之命以請若得所¶
<pb:KR1e0045_WYG_049-17b>¶
請吾子之賜多矣又何求范文子謂欒武子曰季孫於¶
魯相二君矣妾不衣帛馬不食粟可不謂忠乎信䜛慝¶
而棄忠良若諸侯何子叔嬰齊奉君命無私謀國家不¶
貳圖其身不忘其君若虚其請是棄善人也子其圖之¶
乃許魯平赦季孫　冬十月出叔孫僑如而盟之僑如¶
奔齊(諸大夫共盟/以僑如為戒)十二月季孫及郤犫盟于扈歸刺公¶
子偃召叔孫豹于齊而立之齊聲孟子通僑如使立於¶
高國之間僑如曰不可以再罪奔衛亦間於卿¶
<pb:KR1e0045_WYG_049-18a>¶
經十有七年夏公㑹尹子單子晉侯齊侯宋公衛侯曹¶
伯邾人伐鄭六月乙酉同盟于柯陵(傳見/晉)　秋公至自¶
㑹(無/傳)九月辛丑用郊(無/傳)　冬公㑹單子晉侯宋公衛侯¶
曹伯齊人邾人伐鄭(傳見/鄭)十有一月公至自伐鄭(無/傳)壬¶
申公孫嬰齊卒于貍脤十有二月丁巳朔日有食之(無/傳)¶
傳十七年冬諸侯伐鄭十一月諸侯還初聲伯(子叔/嬰齊)夢¶
涉洹(音/桓)或與已瓊瑰食之泣而為瓊塊盈其懷從而歌¶
之曰濟洹之水贈我以瓊瑰歸乎歸乎瓊瑰盈吾懷乎¶
<pb:KR1e0045_WYG_049-18b>¶
懼不敢占也還自鄭壬申至于貍脤而占之曰余恐死¶
故不敢占也今衆繁而從余三年矣無傷也言之之莫¶
(音/暮)而卒¶
經十有八年春王正月公如晉(經闕/月)　夏公至自晉晉¶
使士匄來聘　秋杞伯來朝八月邾子來朝(傳見/杞邾)築鹿¶
囿　己丑公薨于路寢　冬晉侯使士魴來乞師十有¶
二月仲孫蔑㑹晉侯宋公衛侯邾子齊崔杼同盟于虚¶
朾丁未葬我君成公¶
<pb:KR1e0045_WYG_049-19a>¶
傳十八年春二月晉悼公立公如晉朝　夏六月公至¶
自晉晉范宣子來聘且拜朝也　秋八月築鹿囿書不¶
時也　己丑公薨于路寢言道也(道者薨/之道)　冬十一月¶
晉士魴來乞師(將救楚/伐宋)季文子問師數于臧武仲對曰¶
伐鄭之役知伯實來下軍之佐也今彘季(士/魴)亦佐下軍¶
如伐鄭可也(伐鄭在/十七年)事大國無失班爵而加敬焉禮也¶
從之　十二月孟獻子㑹于虚朾謀救宋也孟獻子請¶
于諸侯而先歸㑹葬　丁未葬我君成公書順也(薨于路/寢五月)¶
<pb:KR1e0045_WYG_049-19b>¶
(而葬國家安静世適承嗣故曰書順也新注以魯十二薨/公觀之隱桓閔被弑僖公薨于小寢文公薨于臺下皆)¶
(不得逍也莊宣雖薨于路寢莊則子般/弑宣則歸父出奔惟成公薨葬得禮)¶
　¶
　¶
　¶
　¶
　¶
　春秋分記卷四十九¶
