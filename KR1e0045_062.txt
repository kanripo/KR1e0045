# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 62
<pb:KR1e0045_WYG_062-1a>¶
欽定四庫全書¶
　春秋分記卷六十二　　　宋　程公說　撰¶
　　宋世本第一¶
　　子姓公爵其先出自殷帝乙之首子紂之庶兄曰¶
　　微子啓紂為不道微子抱祭器奔周武王誅紂立¶
　　紂子武庚武庚以三監畔成王誅之中分其地封¶
　　微子為宋公以奉湯祀周二王後也自微子至穆¶
　　公十四世國今在南京¶
<pb:KR1e0045_WYG_062-1b>¶
　　　穆公　　　　　　　殤公¶
　　　莊公　　　　　　　閔公¶
　　　桓公　　　　　　　襄公¶
　　　成公　　　　　　　昭公¶
　　　文公　　　　　　　共公¶
　　　　穆公(諡法布徳/執義曰穆)¶
　　　　　(名和宣公弟立七年魯隠/元年後三年卒在位九年)¶
隠公經元年秋九月及宋人盟于宿¶
<pb:KR1e0045_WYG_062-2a>¶
經三年秋八月庚辰宋公和卒冬十有二月癸未葬宋¶
穆公(無/傳)¶
傳三年宋穆公疾召大司馬孔父而屬殤公焉曰先君¶
舎與夷而立寡人寡人弗敢忘若以大夫之靈得保首¶
領以殁先君若問與夷其將何辭以對請子奉之以主¶
社稷寡人雖死亦無悔焉對曰羣臣願奉馮也公曰不¶
可先君以寡人為賢使主社稷若棄徳不讓是廢先君¶
之舉也豈曰能賢光昭先君之令徳可不務乎吾子其¶
<pb:KR1e0045_WYG_062-2b>¶
無廢先君之功使公子馮出居于鄭(辟殤/公)八月庚辰宋¶
穆公卒殤公即位君子曰宋宣公可謂知人矣立穆公¶
其子饗之命以義夫商頌曰殷受命咸宜百禄是荷其¶
是之謂乎(𤣥鳥/詩)¶
　　劉敞曰宋宣公可謂知人矣立穆公其子饗之宋¶
　　宣公知人何如哉知其必反國於已子耶則是挾¶
　　詐而讓也知其賢足以任國為君耶則穆公竟不¶
　　能止後嗣之亂若但以穆公今能反國因曰知人¶
<pb:KR1e0045_WYG_062-3a>¶
　　則堯讓舜舜不讓丹朱舜讓禹禹不讓商均堯舜¶
　　反為不知人也¶
　　　　殤公(諡法短折/不成曰殤)¶
　　　　　(名與夷宣公子穆公兄子隠三年嗣立明/年改元至桓二年華督弑之在位十年)¶
隠公經四年夏公及宋公遇于清宋公陳侯蔡人衛人¶
伐鄭　秋翬帥師㑹宋公陳侯蔡人衛人伐鄭¶
傳四年宋殤公之即位也公子馮出奔鄭鄭人欲納之¶
及衛州吁立(州吁以今春/弑桓公而立)使告於宋曰君若伐鄭以除¶
<pb:KR1e0045_WYG_062-3b>¶
君害(害謂公/子馮)君為主敝邑以賦與陳蔡従則衛國之願¶
也宋人許之於是陳蔡方睦於衛故宋公陳侯蔡人衛¶
人伐鄭圍其東門五日而還　秋諸侯復伐鄭¶
經五年秋九月邾人鄭人伐宋　冬十有二月宋人伐¶
鄭圍長葛¶
傳五年宋人取邾田邾人告於鄭曰請君釋憾於宋敝¶
邑為道鄭人以王師㑹之伐宋入其郛以報東門之役¶
宋人使來告命公聞其入郛也將救之問於使者曰師¶
<pb:KR1e0045_WYG_062-4a>¶
何及對曰未及國公怒乃止辭使者曰君命寡人同恤¶
社稷之難今問諸使者曰師未及國非寡人之所敢知¶
也　冬十二月宋人伐鄭圍長葛¶
經六年冬宋人取長葛¶
傳七年秋宋及鄭平七月庚申盟于宿公伐邾為宋討¶
也¶
經八年春宋公衛侯遇于垂　秋七月庚午宋公齊侯¶
衛侯盟于瓦屋¶
<pb:KR1e0045_WYG_062-4b>¶
傳八年春齊侯將平宋衛(平宋衛/於鄭)有㑹期宋公以幣請¶
於衛請先相見衛侯許之故遇於犬丘(即/垂)　齊人卒平¶
宋衛于鄭　秋㑹于温盟于瓦屋以釋東門之役禮也¶
　冬齊侯使來告成三國(齊侯冬來告/稱秋和三國)¶
傳九年宋公不王(不共/王職)鄭伯為王左卿士以王命討之¶
伐宋¶
經十年夏翬帥師㑹齊人鄭人伐宋　六月壬戌公敗¶
宋師于菅辛未取郜辛已取防　秋宋人衛人入鄭(乗/虚)¶
<pb:KR1e0045_WYG_062-5a>¶
(入/鄭)宋人蔡人衛人伐戴鄭伯伐取之(詳見/鄭)¶
傳十一年冬十月鄭伯以虢師伐宋壬戌大敗宋師以¶
報其入鄭也¶
桓公傳元年冬宋華父督見孔父之妻于路目逆而送¶
之曰美而豔¶
經二年春王正月戊申宋督弑其君與夷及其大夫孔¶
父三月公㑹齊侯陳侯鄭伯于稷以成宋亂　夏四月¶
取郜大鼎于宋戊申納于太廟¶
<pb:KR1e0045_WYG_062-5b>¶
傳二年春宋督攻孔氏殺孔父而取其妻公怒督懼遂¶
弑殤公君子以督為有無君之心而後動於惡故先書¶
弑其君㑹于稷以成宋亂為賂故立華氏也　宋殤公¶
立十年十一戰民不堪命孔父嘉為司馬督為大宰故¶
因民之不堪命先宣言曰司馬則然(言公之數戰/則孔父使爾)已殺¶
孔父而弑殤公召莊公于鄭而立之以親鄭(公子馮隠/二年出居)¶
(鄭/)以郜大鼎賂公齊陳鄭皆有賂故遂相宋公　夏四¶
月取郜大鼎于宋戊申納于大廟非禮也¶
<pb:KR1e0045_WYG_062-6a>¶
　　　　莊公(諡法勝敵/克壯曰莊)¶
　　　　　(名馮穆公子桓二年督弑殤公召于鄭而/立之明年改元至莊二年卒在位十八年)¶
桓公經十有一年　秋九月宋人執鄭祭仲突歸于鄭¶
鄭忽出奔衛(詳見/鄭)柔㑹宋公陳侯蔡叔盟于折公㑹宋¶
公于夫鍾　冬十有二月公㑹宋公于闞¶
經十有二年秋七月丁亥公㑹宋公燕人盟于穀丘¶
八月公㑹宋公于虛　冬十有一月公㑹宋公于龜¶
傳十二年公欲平宋鄭秋公及宋公盟于句瀆之丘¶
<pb:KR1e0045_WYG_062-6b>¶
(宋以立厲公故/多責賂於鄭)宋成未可知也故又㑹于虛　冬又㑹¶
于龜宋公辭平故與鄭伯盟于武父遂帥師而伐宋戰¶
焉宋無信也君子曰苟信不繼盟無益也詩云君子屢¶
盟亂是用長無信也¶
經十有三年春二月公㑹紀侯鄭伯己巳及齊侯宋公¶
衛侯燕人戰齊師宋師衛師燕師敗績¶
傳十三年春宋多責賂於鄭鄭以紀魯及齊與宋衛燕¶
戰¶
<pb:KR1e0045_WYG_062-7a>¶
經十有四年冬十有二月宋人以齊人蔡人衛人陳人¶
伐鄭¶
經十有五年冬十有一月公㑹宋公衛侯陳侯于袲伐¶
鄭¶
經十有六年春公㑹宋公蔡侯衛侯于曹夏四月公㑹¶
宋公衛侯陳侯蔡侯伐鄭(傳並/見鄭)¶
莊公經二年冬十有二月乙酉宋公馮卒(無/傳)¶
　　　　閔公(諡法在國/遭難曰閔)¶
<pb:KR1e0045_WYG_062-7b>¶
　　　　　(名捷莊公子莊二年嗣立明年/改元至十二年遇弑在位十年)¶
莊公經三年夏四月葬宋莊公(無/傳)¶
經十年春二月公侵宋　三月宋人遷宿(無傳宋強/遷有其地)¶
夏六月齊師宋師次于郎公敗宋師于乗丘(傳見/内魯)¶
經十有一年秋宋大水¶
傳十一年夏宋為乗丘之役故侵我公禦之宋師未陳¶
而薄之敗諸鄑(傳見/内魯)秋宋大水公使弔焉曰天作滛雨¶
害於粢盛若之何不弔對曰孤實不敬天降之災又以¶
<pb:KR1e0045_WYG_062-8a>¶
為君憂拜命之辱臧文仲曰宋其興乎禹湯罪已其興¶
也悖焉桀紂罪人其亡也忽焉且列國有凶稱孤禮也¶
言懼而名禮其庶乎既而聞之曰公子御說之辭也(桓/公)¶
臧孫達曰是宜為君有恤民之心　乗丘之役公以金¶
僕姑(矢/名)射南宮長萬公右歂孫生搏之宋人請之宋公¶
靳之(戲而相/愧曰靳)曰始吾敬子今子魯囚也吾弗敬子矣病¶
之¶
經十有二年秋八月甲午宋萬弑其君捷及其大夫仇¶
<pb:KR1e0045_WYG_062-8b>¶
牧　冬十月宋萬出奔陳¶
傳十二年秋宋萬弑閔公于蒙澤遇仇牧于門批而殺¶
之遇大宰督于東宮之西又殺之立子游(宋公/子)羣公子¶
奔蕭公子御說奔亳南宮牛(萬之/子)猛獲帥師圍亳¶
　　公羊傳曰何以書賢也何賢乎仇牧仇牧可謂不¶
　　畏彊禦矣聞君弑趨而至遇之于門手劒而叱之¶
　　萬臂榝仇牧碎其首齒著乎門闔仇牧可謂不畏¶
　　彊禦矣¶
<pb:KR1e0045_WYG_062-9a>¶
冬十月蕭叔大心及戴武宣穆莊之族(宋五公/子孫)以曹師¶
伐之殺南宫牛于師殺子游于宋立桓公(御/說)猛獲奔衛¶
南宫萬奔陳以乗車輦其母一日而至(宋去陳二百六/十里言萬之多)¶
(力/)宋人請猛獲于衛衛人欲勿與石祁子曰不可天下¶
之惡一也惡於宋而保於我保之何補得一夫而失一¶
國與惡而棄好非謀也(宋衛本/同好國)衛人歸之亦請南宫萬¶
于陳以賂陳人使婦人飲之酒而以犀革裹之比及宋¶
手足皆見宋人皆醢之¶
<pb:KR1e0045_WYG_062-9b>¶
　　　　桓公(諡法辟土/服逺曰桓)¶
　　　　　(名御說莊公子閔公弟莊十二年嗣立/明年改元至僖九年卒在位三十一年)¶
莊公傳十三年春㑹于北杏以平宋亂　冬宋人背北¶
杏之㑹¶
經十有四年春齊人陳人曹人伐宋¶
傳十四年春諸侯伐宋冬㑹于鄄宋服也¶
僖公傳八年冬宋公疾大子兹父固請曰目夷(茲父庶/兄子魚)¶
長且仁君其立之公命子魚子魚辭曰能以國讓仁孰¶
<pb:KR1e0045_WYG_062-10a>¶
大焉臣不及也且又不順遂走而退¶
經九年春王三月丁丑宋公御說卒　夏公㑹宰周公¶
齊侯宋子衛侯鄭伯許男曹伯于葵丘¶
傳九年春宋桓公卒未葬而襄公㑹諸侯故曰子凡在¶
喪王曰小童公侯曰子(㑹于葵丘/書宋子)宋襄公即位以公子¶
目夷為仁使為左師以聴政於是宋治故魚氏世為左¶
師¶
　　公說曰孟子曰好名之人能讓千乘之國茲父之¶
<pb:KR1e0045_WYG_062-10b>¶
　　欲讓目夷非必讓也而有欲讓之意茲其好名盖¶
　　有利而為之終貽于顛沛而弗悟異時之敗可鑒¶
　　矣故凡蔽於人欲而苟於求名者未始不敗也¶
　　　　襄公(諡法因事/有功曰襄)¶
　　　　　(名茲父桓公大子僖九年嗣立明年/改元至二十三年卒在位十四年)¶
僖公經十有五年冬宋人伐曹(討莊十四/年曹伐宋)¶
經十有六年春王正月戊申朔隕石于宋五是月六鷁¶
退飛過宋都¶
<pb:KR1e0045_WYG_062-11a>¶
傳十六年春隕石于宋五隕星也六鷁退飛過宋都風¶
也周内史叔興聘于宋宋襄公問焉對曰是何祥也吉¶
凶焉在對曰今茲魯多大喪(此年魯有季友鄫/姬公孫茲之喪)明年齊¶
有亂(齊桓公十/七年卒)君將得諸侯而不終退而告人曰君失¶
問是隂陽之事非吉凶所生也吉凶由人吾不敢逆君¶
故也¶
經十有八年春王正月宋公曹伯衛人邾人伐齊　夏¶
五月戊寅宋師及齊師戰于甗齊師敗績¶
<pb:KR1e0045_WYG_062-11b>¶
傳十八年春宋襄公以諸侯伐齊(五公子/爭立)夏五月宋敗¶
齊師于甗立孝公而還(詳見/齊)¶
經十有九年春王三月宋人執滕子嬰齊夏六月宋公¶
曹人邾人盟于曹南鄫子㑹盟于邾己酉邾人執鄫子¶
用之　秋宋人圍曹冬㑹陳人蔡人楚人鄭人盟于齊¶
傳十九年春宋人執滕宣公　夏宋公使邾文公用鄫¶
子于次雎之社欲以屬東夷司馬子魚曰古者六畜不¶
相為用小事不用大牲而况敢用人乎祭祀以為人也¶
<pb:KR1e0045_WYG_062-12a>¶
民神之主也用人其誰饗之齊桓公存三亡國以屬諸¶
侯義士猶曰薄徳今一㑹而虐二國之君又用諸滛昬¶
之鬼將以求霸不亦難乎得死為幸　秋宋人圍曹討¶
不服也子魚言於宋公曰文王聞崇徳亂而伐之軍三¶
旬而不降退脩教而復伐之因壘而降詩曰刑于寡妻¶
至于兄弟以御于家邦今君徳無乃猶有所闕而以伐¶
人若之何盍姑内省徳乎無闕而後動陳穆公請脩好¶
於諸侯以無忘齊桓之徳　冬盟于齊脩桓公之好也(宋/襄)¶
<pb:KR1e0045_WYG_062-12b>¶
(暴虐故/思齊桓)¶
傳二十年宋襄公欲合諸侯臧文仲聞之曰以欲従人¶
則可以人従欲鮮濟¶
經二十有一年春宋人齊人楚人盟于鹿上秋宋公楚¶
子陳侯蔡侯鄭伯許男曹伯㑹于盂執宋公以伐宋¶
冬楚人使宜申來獻捷(無/傳)十有二月癸丑公㑹諸侯盟¶
于薄釋宋公¶
傳二十一年春宋人為鹿上之盟以求諸侯於楚楚人¶
<pb:KR1e0045_WYG_062-13a>¶
許之公子目夷曰小國爭盟禍也宋其亡乎幸而後敗¶
　秋諸侯㑹宋公于盂子魚曰禍其在此乎君欲已甚¶
其何以堪之於是楚執宋公以伐宋　冬㑹于薄以釋¶
之子魚曰禍猶未也未足以懲君¶
　　公說曰盟于薄釋宋公者楚也春秋没楚不書而¶
　　目公與諸侯為之者盖不予楚子之竊伯權所以¶
　　尊中國抑夷狄也¶
經二十有二年夏宋公衛侯許男滕子伐鄭　冬十有¶
<pb:KR1e0045_WYG_062-13b>¶
一月己巳朔宋公及楚人戰于泓宋師敗績¶
傳二十二年春鄭伯如楚夏宋公伐鄭子魚曰所謂禍¶
在此矣　楚人伐宋以救鄭宋公將戰大司馬固諫曰¶
天之棄商乆矣君将興之弗可赦也已弗聽冬十一¶
月己巳朔宋公及楚人戰于泓宋人既成列楚人未既¶
濟(未盡渡/泓水)司馬曰(子/魚)彼衆我寡及其未既濟也請擊之¶
公曰不可既濟而未成列又以告公曰未可既陳而後¶
擊之宋師敗績公傷股門官殱焉國人皆咎公公曰君¶
<pb:KR1e0045_WYG_062-14a>¶
子不重傷不禽二毛古之為軍也不以阻隘也寡人雖¶
亡國之餘(宋商/之後)不鼔不成列子魚曰君未知戰勍敵之¶
人隘而不列天賛我也阻而鼔之不亦可乎猶有懼焉¶
且今之勍者皆吾敵也雖及胡耉獲則取之何有於二¶
毛明恥敎戰求殺敵也傷未及死如何勿重若愛重傷¶
則如勿傷愛其二毛則如服焉三軍以利用也金鼓以¶
聲氣也利而用之阻隘可也聲盛致志鼔儳可也¶
經二十有三年春齊侯(孝/公)伐宋圍緡　夏五月庚寅宋¶
<pb:KR1e0045_WYG_062-14b>¶
公茲父卒¶
傳二十三年春齊侯伐宋圍緡以討其不與盟于齊也¶
(十九年盟于/齊宋不㑹)夏五月宋襄公卒傷於泓故也¶
　　　　成公(諡法安民/立政曰成)¶
　　　　　(名王臣襄公子僖二十三年嗣立明/年改元至文七年卒在位十七年)¶
僖公傳二十四年秋宋及楚平宋成公如楚還入於鄭¶
鄭伯將享之問禮於皇武子對曰宋先代之後也於周¶
為客天子有事膰焉有喪拜焉豐厚可也鄭伯従之享¶
<pb:KR1e0045_WYG_062-15a>¶
宋公有加禮也¶
經二十有五年夏宋蕩伯姬來逆婦宋殺其大夫(無/傳)¶
經二十有六年冬楚人伐宋圍緡¶
傳二十六年宋以其善於晉侯也(重耳亡宋襄公/贈以馬二十乘)叛楚¶
即晉　冬楚令尹子玉司馬子西帥師伐宋圍緡¶
經二十有七年冬楚人陳侯蔡侯鄭伯許男圍宋　十¶
有二月甲戌公㑹諸侯盟于宋(無/傳)¶
傳二十七年冬楚子及諸侯圍宋宋公孫固如晉告急¶
<pb:KR1e0045_WYG_062-15b>¶
(詳見/晉)¶
文公經三年秋雨螽于宋¶
傳三年秋雨螽于宋隊而死也¶
經七年夏四月宋公王臣卒宋人殺其大夫¶
傳七年夏四月宋成公卒於是公子成為右師(莊公/子)公¶
孫友為左師(目夷/子)樂豫為司馬(戴公/𤣥孫)鱗矔為司徒(桓公/孫)¶
公子蕩為司城(桓公/子)華御事為司寇(華元/父)昭公將去羣¶
公子樂豫曰不可公族公室之枝葉也若去之則本根¶
<pb:KR1e0045_WYG_062-16a>¶
無所庇廕矣葛藟猶能庇其本根故君子以為比况國¶
君乎此諺所謂庇焉而縦尋斧焉者也必不可君其圗¶
之親之以徳皆股肱也誰敢攜貳若之何去之不聴穆¶
襄之族率國人以攻公殺公孫固公孫鄭于公宫六卿¶
和公室樂豫舎司馬以讓公子卭昭公即位而葬書曰¶
宋人殺其大夫不稱名衆也且言非其罪也¶
　　　　昭公(諡法容儀/恭美曰昭)¶
　　　　　(名杵臼成公少子文七年嗣立明/年改元至十六年遇弑在位九年)¶
<pb:KR1e0045_WYG_062-16b>¶
文公經八年冬宋人殺其大夫司馬宋司城來奔¶
傳八年冬宋襄夫人襄王之姊也昭公不禮焉(昭公之/適祖母)¶
夫人因戴氏之族(華樂皇/皆戴族)以殺襄公之孫孔叔公孫鍾¶
離及大司馬公子卬皆昭公之黨也司馬握節以死故¶
書以官司城蕩意諸來奔效節於府人而出公以其官¶
逆之皆復之亦書以官皆貴之也¶
　　劉敞曰公以其官逆之皆書官非也計司馬握節¶
　　未如仇牧之手劒司城奉身以退不及荀息之死¶
<pb:KR1e0045_WYG_062-17a>¶
　　之而左氏摧彼二人為貶申此二人為賢賞罰昏¶
　　錯莫甚於此且居亂兵之中苟棄節偷生則為大¶
　　罪握節而死大臣常事爾既無智力以禦亂又欲¶
　　負節而私逃亦大罪也效節而出自求免罪而已¶
　　未見可貴之美也魯公庸人不識大義則妄以其¶
　　官逆之春秋亦為珍之耶¶
傳十年楚子(穆/王)次于厥貉將以伐宋華御事曰楚欲弱¶
我也先為之弱乎何必使誘我我實不能民何罪乃逆¶
<pb:KR1e0045_WYG_062-17b>¶
楚子遂道以田孟諸(宋大/藪)宋公為右盂違命無畏抶其¶
僕以徇(詳見/楚)¶
經十有一年秋公子遂如宋¶
傳十一年秋襄仲聘于宋且言司城蕩意諸而復之(八/年)¶
(來/奔)因賀楚師之不害也¶
經十有四年秋九月宋子哀來奔¶
傳十四年秋九月宋髙哀為蕭封人以為卿不義宋公¶
而出遂來奔書曰宋子哀來奔貴之也(貴其不食汚君/之禄辟禍速)¶
<pb:KR1e0045_WYG_062-18a>¶
經十有五年春三月宋司馬華孫來盟¶
傳十五年春三月宋華耦來盟其官皆従之書曰宋司¶
馬華孫貴之也公與之宴辭曰君之先臣督得罪於宋¶
殤公名在諸侯之䇿臣承其祀其敢辱君請承命於亞¶
旅(上大/夫)魯人以為敏(無故揚其先祖之罪是不敏/魯人以為敏明君子不與)¶
經十有六年冬十有一月宋人弑其君杵臼¶
傳十六年宋公子鮑(昭公庶/弟文公)禮於國人宋饑竭其粟而¶
貸之年自七十以上無不饋詒也時加羞珍異無日不¶
<pb:KR1e0045_WYG_062-18b>¶
數於六卿之門國之材人無不事也親自桓以下無不¶
恤也(桓鮑/曽祖)公子鮑美而豔襄夫人欲通之(鮑適/祖母)而不可¶
乃助之施昭公無道國人奉公子鮑以因夫人於是華¶
元為右師公孫友為左師華耦為司馬鱗矔為司徒蕩¶
意諸為司城公子朝為司冦初司城蕩卒公孫夀辭¶
司城(蕩/子)請使意諸為之(夀之/子)既而告人曰君無道吾官¶
近懼及焉(禍及/己)棄官則族無所庇子身之貳也姑紓死¶
焉雖亡子猶不亡族既夫人將使公田孟諸而殺之公¶
<pb:KR1e0045_WYG_062-19a>¶
知之盡以寶行蕩意諸曰盍適諸侯公曰不能其大夫¶
至于君祖母以及國人諸侯誰納我且既為人君而又為¶
人臣不如死盡以其寶賜左右而使行夫人使謂司城¶
去公對曰臣之而逃其難若後君何　冬十一月甲寅¶
宋昭公將田孟諸未至夫人王姬使師甸攻而殺之蕩¶
意諸死之書曰宋人弑其君杵臼君無道也文公即位¶
使母弟須為司城(代意/諸)華耦卒而使蕩虺為司馬(意諸/之弟)¶
　　　　文公(諡法慈惠/愛民曰文)¶
<pb:KR1e0045_WYG_062-19b>¶
　　　　　(名鮑成公子昭公庶弟文十六年嗣立/明年改元至成二年卒在位二十二年)¶
文公經十有七年春晉人衛人陳人鄭人伐宋夏六月¶
諸侯㑹于扈¶
傳十七年春晉荀林父衛孔達陳公孫寧鄭石楚伐宋¶
討曰何故弑君猶立文公而還　夏六月晉侯復合諸¶
侯于扈平宋也¶
傳十八年宋武氏之族道昭公子將奉司城須以作亂¶
(須文/公弟)十二月宋公殺母弟須及昭公子使戴莊桓之族¶
<pb:KR1e0045_WYG_062-20a>¶
攻武氏於司馬子伯之館(子伯/華耦)遂出武穆之族(穆族黨/於武氏)¶
(故/)使公孫師為司城(莊公/孫)公子朝卒使樂吕為司寇以¶
靖國人(戴公/曽孫)¶
宣公經元年秋楚子鄭人侵陳遂侵宋¶
傳元年宋人之弑昭公也(文十/六年)晉荀林父以諸侯之師¶
伐宋宋及晉平宋文公受盟于晉取賂而還　秋楚子¶
侵陳遂侵宋晉趙盾師師救陳宋¶
經二年春王二月壬子宋華元帥師及鄭公子歸生帥¶
<pb:KR1e0045_WYG_062-20b>¶
師戰于大棘宋師敗績獲宋華元夏晉人宋人衛人陳¶
人侵鄭¶
傳二年春鄭公子歸生受命于楚伐宋(受楚命本或/作命於楚)宋¶
華元樂吕御之二月壬子戰于大棘宋師敗績囚華元¶
獲樂吕及甲車四百六十乗俘二百五十人馘百人狂¶
狡輅(五嫁/反)鄭人鄭人入于井倒㦸而出之獲狂狡(宋大/夫)¶
君子曰失禮違命宜其禽也戎昭果毅以聴之之謂禮¶
殺敵為果致果為毅易之戮也將戰華元殺羊食士其¶
<pb:KR1e0045_WYG_062-21a>¶
御羊斟不與及戰曰疇昔之羊子為政今日之事我為¶
政與入鄭師故敗君子謂羊斟非人也以其私憾(恨也/音憾)¶
敗國殄民於是刑孰大焉詩所謂人之無良者其羊斟¶
之謂乎殘民以逞宋人以兵車百乗文馬百駟以贖華¶
元于鄭半入華元逃歸立于門外告而入(告宋城門而/後入言不苟)¶
見叔牂曰子之馬然也(叔牂/羊斟)對曰非馬也其人也(叔牂/知前)¶
(言以顯故/不敢讓罪)既合而來奔(叔牂言畢遂/奔魯合猶答)宋城華元為植(直/吏)¶
(切將/主也)廵功城者謳曰睅其目皤其腹棄甲而復(棄甲謂/亡師)¶
<pb:KR1e0045_WYG_062-21b>¶
于思(西才/切)于思棄甲復來使其驂乗謂之曰牛則有皮¶
犀兕尚多棄甲則那役人曰従其有皮丹潻若何華元¶
曰去之夫其口衆我寡　夏晉趙盾自陰地及諸侯之¶
師侵鄭以報大棘之役¶
經三年秋宋師圍曹¶
傳三年宋文公即位三年殺母弟須及昭公子武氏之¶
謀也(事在前/十八年)使戴桓之族攻武氏於司馬子伯之館盡¶
逐武穆之族武穆之族以曹師伐宋　秋宋師圍曹報¶
<pb:KR1e0045_WYG_062-22a>¶
武氏之亂也¶
經十有二年冬十有二月晉人宋人衛人曹人同盟于¶
清丘宋師伐陳衛人救陳¶
傳十二年冬楚子伐蕭宋華椒以蔡人救蕭　晉原縠¶
宋華椒衛孔達曹人同盟于清丘曰恤病討貳於是卿¶
不書不實其言也(宋伐陳衛救之不討貳也/楚伐宋晉不救不恤病也)宋為盟故¶
伐陳(陳貳/於楚)衛人救之¶
經十有三年夏楚子伐宋¶
<pb:KR1e0045_WYG_062-22b>¶
傳十三年夏楚子伐宋以其救蕭也君子曰清丘之盟¶
惟宋可以免焉¶
經十有四年秋九月楚子圍宋¶
傳十四年夏楚子使申舟聘于齊曰無假道于宋宋人¶
殺之　秋九月楚子圍宋(詳見/楚)¶
經十有五年春公孫歸父㑹楚子于宋　夏五月宋人¶
及楚人平¶
傳十五年春公孫歸父㑹楚子于宋宋人使樂嬰齊告¶
<pb:KR1e0045_WYG_062-23a>¶
急于晉晉侯欲救之伯宗曰不可古人有言曰雖鞭之¶
長不及馬腹(言非/所擊)天方授楚未可與爭君其待之乃止¶
使解揚如宋使無降楚曰晉師悉起將至矣鄭人囚而¶
獻諸楚楚子厚賂之使反其言不許三而許之登諸樓¶
車使呼宋人而告之遂致其君命楚子舎之以歸(詳見/晉)¶
　夏五月楚師將去宋(在宋九月/不能服宋)申犀稽首於王之馬¶
前曰毋畏知死而不敢廢王命王棄言焉王不能答(未/服)¶
(宋而去故/曰棄言)申叔時僕(御/也)曰築室反耕者宋必聴命従之¶
<pb:KR1e0045_WYG_062-23b>¶
(築室於宋分兵/歸田示無去志)宋人懼使華元夜入楚師登子反之牀¶
起之曰寡君使元以病告曰敝邑易子而食析骸以㸑¶
雖然城下之盟有以國斃不能従也(寧以國斃不/從城下盟)去我¶
三十里唯命是聴子反懼與之盟而告王退三十里宋¶
及楚平華元為質盟曰我無爾詐爾無我虞¶
　　公說曰按史記宋世家文公十七年楚莊王圍宋¶
　　五月不解宋城中急無食華元乃夜私見楚將子¶
　　反子反告莊王王問城中何如曰析骨而炊易子而¶
<pb:KR1e0045_WYG_062-24a>¶
　　食莊王曰誠哉言我軍亦有三日之粮以信故遂¶
　　罷去如史記之說則是莊王信子反之說而遂罷¶
　　兵而非于反與華元既盟之後然後告莊王也析¶
　　骨易子之言乃子反之告莊王而非華元告子反¶
　　也其事大同小異以理推之則馬遷為得而左氏¶
　　幾近於誣况華元雖夜入楚師未有遂直登子反¶
　　之牀也¶
成公經二年秋八月壬午宋公鮑卒¶
<pb:KR1e0045_WYG_062-24b>¶
傳二年秋八月宋文公卒始厚葬用蜃炭(燒蛤為炭/以禦濕)益¶
車馬始用殉重器備椁有四阿棺有翰檜(四阿四注椁/也翰旁飾檜)¶
(上飾皆/王禮)君子謂華元樂舉於是乎不臣臣治煩去惑者¶
也是以伏死而爭今二子者君生則縦其惑死又益其¶
侈是棄君於惡也何臣之為¶
　　　　共公(諡法敬長/事上曰共)¶
　　　　　(名固文公子成二年嗣立明年/改元至十五年卒在位十三年)¶
成公經三年春王正月公㑹晉侯宋公衛侯曹伯伐鄭¶
<pb:KR1e0045_WYG_062-25a>¶
(宋衛未葬而稱爵/以接隣國非禮也)二月乙亥葬文公(無傳七月/而葬緩)¶
經四年春宋公使華元來聘¶
傳四年春宋華元來聘通嗣君也¶
經五年春仲孫蔑如宋¶
傳五年春孟獻子如宋報華元也　秋八月宋公子圍¶
龜(文公/子)為質于楚而歸華元享之請鼔譟以出鼔譟以¶
復入曰習攻華氏宋公殺之(宣十五年宋楚平後/華元使代己為質)冬同¶
盟于蟲牢諸侯謀復㑹宋公使向為人辭以子靈之難¶
<pb:KR1e0045_WYG_062-25b>¶
(圍/龜)¶
經六年春衛孫良夫帥師侵宋　秋仲孫蔑叔孫僑如¶
帥師侵宋¶
傳六年春三月晉伯宗夏陽說(晉大/夫)衛孫良夫寗相鄭¶
人伊雒之戎陸渾蠻氏侵宋以其辭㑹也　秋孟獻子¶
叔孫宣伯侵宋晉命也¶
經八年春宋公使華元來聘夏宋公使公孫夀來納幣¶
傳八年春宋華元來聘聘共姬也(成公姊妹為/宋公夫人)夏宋公¶
<pb:KR1e0045_WYG_062-26a>¶
使公孫夀來納幣禮也¶
傳九年春二月伯姬歸于宋¶
傳十一年宋華元善於令尹子重又善於欒武子　冬¶
如楚遂如晉合晉楚之成¶
經十有五年夏六月宋公固卒　秋八月庚辰葬宋共¶
公(三月而/葬速)宋華元出奔晉宋華元自晉歸于宋宋殺其¶
大夫山宋魚石出奔楚¶
傳十五年夏六月宋共公卒　秋八月葬宋共公於是¶
<pb:KR1e0045_WYG_062-26b>¶
華元為右師魚石為左師蕩澤為司馬華喜為司徒公¶
孫師為司城向為人為大司宼鱗朱為少司寇向帶(音/帶)¶
為大宰魚府為少宰蕩澤弱公室殺公子肥華元曰我¶
為右師君臣之訓師所司也今公室卑而不能正(不能/討蕩)¶
(澤/)吾罪大矣不能治官敢賴寵乎乃出奔晉二華戴族¶
也(華元/華喜)司城莊族也六官者皆桓族也(魚石蕩澤向為/人鱗朱向帶魚)¶
(府皆出/桓公)魚石將止華元魚府曰右師反必討是無桓氏¶
也(恐華元還討蕩/澤並及六族)魚石曰右師苟獲反雖許之討必不¶
<pb:KR1e0045_WYG_062-27a>¶
敢且多大功國人與之不反懼桓氏之無祀於宋也右¶
師討猶有戍在(向戍桓公曽孫言/其賢華元必不討)桓氏雖亡必偏(不/盡)魚¶
石自止華元于河上請討許之乃反使華喜公孫師帥¶
國人攻蕩氏殺子山書曰宋殺其大夫山言背其族也¶
魚石向為人鱗朱向帶魚府出舍於睢上華元使止¶
之不可冬十月華元自止之不可乃反魚府曰今不¶
従不得入矣(不得復/入宋)右師視速而言疾有異志焉若不¶
我納今將馳矣登丘而望之則馳騁而従之則决睢澨¶
<pb:KR1e0045_WYG_062-27b>¶
閉門登陴矣左師二司寇二宰遂出奔楚華元使向戍¶
為左師老佐為司馬樂裔為司寇以靖國人¶
　　趙匡辨疑曰案經文云奔晉又云自晉歸而傳云¶
　　魚石自止華元于河上請討許之乃反殊相違矣¶
　¶
　¶
　¶
　春秋分記卷六十二¶

