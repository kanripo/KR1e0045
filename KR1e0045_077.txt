# -*- mode: mandoku-view -*-
#+TITLE: 春秋分記
#+DATE: 2015-09-23 09:39:42
#+PROPERTY: JUAN 77
<pb:KR1e0045_WYG_077-1a>¶
欽定四庫全書¶
　春秋分記卷七十七　　　宋　程公說　撰¶
　　楚世本第四¶
　　　平王　　　　　　　昭王¶
　　　惠王¶
　　　　平王(諡法布綱/持紀曰平)¶
　　　　　(名棄疾共王少子康王弟昭十三年殺公/子比而立改名熊居明年改元至二十六)¶
　　　　　(年卒在位/十三年)¶
<pb:KR1e0045_WYG_077-1b>¶
昭公傳十四年夏楚子使然丹簡上國之兵於宗丘且¶
撫其民分貧振窮長孤幼養老疾取介特(單身/民也)救災患¶
宥孤寡赦罪戾詰姦慝舉淹滯禮新叙蒨祿勲合親任¶
良物官(物事也新注量事/而官之曰物官)使屈罷簡東國之兵於召陵¶
亦如之(如然/丹)好於邉疆息民五年而後用師禮也　楚¶
令尹子旗有徳於王(佐立/之徳)不知度與養氏比而求無厭¶
王患之秋九月甲午楚子殺鬬成然而滅養氏之族使¶
鬭辛(子旗/子)居鄖以無忘舊勲¶
<pb:KR1e0045_WYG_077-2a>¶
經十有五年夏蔡朝呉出奔鄭¶
傳十五年楚費無極害朝呉之在蔡也(朝呉有功/於平王)欲去¶
之乃謂之曰王唯信子故處子於蔡子亦長矣而在下¶
位辱必求之吾助子請又謂其上之人(蔡人在/上位者)曰王¶
唯信吳故處諸蔡二三子莫之如也而在其上不亦難¶
乎弗圖必及於難(乃旦/切)夏蔡人逐朝吳朝呉出奔鄭王怒曰¶
余唯信呉故寘諸蔡且㣲吳吾不及此女何故去之無¶
極對曰臣豈不欲吳然而前知其為人之異也(言多/權謀)呉¶
<pb:KR1e0045_WYG_077-2b>¶
在蔡蔡必速罪去吳所以翦其翼也¶
經十有六年春楚子誘戎蠻子殺之¶
經十有七年冬楚人及呉戰于長岸¶
傳十七年冬吳伐楚陽匄為令尹卜戰不吉司馬子魚¶
(公子/魴)曰我得上流何故不吉且楚故(楚典/故)司馬令龜我¶
請改卜今曰魴也以其屬死之楚師繼之尚大克之吉¶
戰于長岸子魚先死楚師繼之大敗吳師獲其乘舟餘¶
皇(舟/名)使隨人與後至者守之呉人大敗之取餘皇以歸¶
<pb:KR1e0045_WYG_077-3a>¶
傳十八年冬楚子使王子勝遷許於析實白羽(經詳/見許)¶
傳十九年春楚工尹赤遷陰于下陰令尹子瑕城郟叔¶
孫昭子曰楚不在諸侯矣其僅自完也以持其世而已¶
楚子之在蔡也郥陽封人之女奔之生大子建及即位¶
使伍奢(舉之/子)為之師費無極為少師無寵焉(無寵於/太子)欲¶
譖諸王曰建可室矣王為之聘於秦無極與逆勸王取¶
之正月楚夫人嬴氏至自秦(王自取之/故稱夫人)夏五月楚子為¶
舟師以伐濮(書所謂㣲/盧彭濮人)費無極言於楚子曰晉之伯也¶
<pb:KR1e0045_WYG_077-3b>¶
邇於諸夏而楚辟陋故弗能與爭若大城城父而寘大¶
子焉以通北方王収南方是得天下也王說從之故大¶
子建居於城父令尹子瑕聘于秦拜夫人也　秋楚人¶
城州來沈尹戍曰楚人必敗(十三年呉縣州來/今就城而取之)昔呉滅¶
州來(在十/三年)子旗請伐之王曰吾未撫吾民今亦如之而¶
城州來以挑呉能無敗乎侍者曰王施舎不倦息民五¶
年可謂撫之矣戍曰吾聞撫民者節用於內而樹德於¶
外民樂其性而無寇讎今宮室無量民人日駭勞罷死¶
<pb:KR1e0045_WYG_077-4a>¶
轉忘寢與食非撫之也　令尹子瑕言蹶由於楚子(吳/王)¶
(弟五年靈/王執以歸)曰彼何罪諺所謂室於怒市於色者楚之謂¶
矣(言靈王/遷怒)舍前之忿可也乃歸蹶由¶
傳二十年費無極言於楚子曰建與伍奢將以方城之¶
外叛自以為猶宋鄭也齊晉又交輔之將以害楚其事¶
集矣王信之問伍奢對曰君一過多矣(一過納/建妄)何信於¶
讒王執伍奢使城父司馬奮揚殺大子未至而使遣之¶
(知大子寃/故遣令出)三月大子建奔宋王召奮揚奮揚使城父人¶
<pb:KR1e0045_WYG_077-4b>¶
執已以至王曰言出於余口入於爾耳誰告建也對曰¶
臣告之君王命臣曰事建如事余臣不佞不熊苟貳奉¶
初以還(奉初命/以周旋)不忍後命故遣之既而悔之亦無及已¶
王曰而敢來何也對曰使而失命召而不來是再奸也¶
逃無所入王曰歸從政如他日(善其言/舍使還)無極曰奢之子¶
材若在吳必憂楚國盍以免其父召之彼仁必來不然¶
將為患王使召之曰來吾免而父棠君尚(奢/子)謂其弟員¶
曰爾適呉我將歸死吾知(音/至)不逮我能死爾能報聞免¶
<pb:KR1e0045_WYG_077-5a>¶
父之命不可以莫之奔也親戚為戮不可以莫之報也¶
奔死免父孝也度功而行仁也擇任而往知也知死不¶
辟勇也父不可棄(俱去為/棄父)名不可廢(俱死為/廢名)爾其勉之¶
相從為愈伍尚歸奢聞貟不來曰楚君大夫其旰食乎¶
(將有呉憂/不得寧食)楚人皆殺之　貟如呉言伐楚之利於州于¶
(呉子/僚)¶
傳二十一年冬蔡侯朱出奔楚費無極取貨於東國(隱/大)¶
(子子平/侯廬弟)而謂蔡人曰朱不用命於楚君王將立東國若¶
<pb:KR1e0045_WYG_077-5b>¶
不先從王欲楚必圍蔡蔡人懼出朱而立東國朱愬于¶
楚楚子將討蔡無極曰平侯與楚有盟故封其子(謂/朱)有¶
二心故廢之靈王殺隱大子其子與君同惡德君必甚¶
又使立之不亦可乎且廢置在君蔡無他矣(經見/蔡)¶
傳二十三年秋七月呉伐州來楚薳越帥師及諸侯之¶
師救州來呉人禦諸鍾離子瑕卒楚師熸戊辰晦戰于¶
雞父楚師大奔　楚大子建之母在郥(平王娶秦女廢/太子建故母歸)¶
(其/家)召呉人而啓之冬十月甲申呉大子諸樊入郥取楚¶
<pb:KR1e0045_WYG_077-6a>¶
夫人與其寶噐以歸楚司馬薳越追之不及將死衆曰¶
請遂伐呉以徼之薳越曰再敗君師死且有罪亡君夫¶
人不可以莫之死也乃縊于薳澨楚囊瓦(子/常)為令尹城¶
郢(楚用子襄遺言已築/郢城今畏吳復増修)沈尹戍曰子常必亡郢苟不能¶
衛城無益也古者天子守在四夷天子卑守在諸侯諸¶
侯守在四鄰諸侯卑守在四竟慎其四竟結其四援民¶
狎其野(安/習)三務成功(春夏/秋)民無内憂而又無外懼國焉¶
用城今呉是懼而城於郢守已小矣卑之不獲能無亡¶
<pb:KR1e0045_WYG_077-6b>¶
乎昔梁伯溝其公宫而民潰(僖十/八年)民棄其上不亡何待¶
夫正其疆場修其土田險其走集(邉竟之/壘壁)親其民人明¶
其伍候信其鄰國慎其官守守其交禮不僣不貪不懦¶
不耆(懦弱/耆强)完其守備以待不虞又何畏矣詩曰無念爾¶
祖聿修厥徳無亦監乎若敖蚡冒至于武文(四君楚先/君之賢者)¶
土不過同(方百里為一同/言未滿一圻)慎其四竟猶不城郢今土數¶
圻(千里/為圻)而郢是城不亦難乎¶
經二十有四年冬呉滅巢¶
<pb:KR1e0045_WYG_077-7a>¶
傳二十四年冬十月楚子為舟師以略呉疆沈尹戍曰¶
此行也楚必亡邑不撫民而勞之呉不動而速之呉踵¶
楚而疆埸無備邑能無亡乎越大夫胥犴勞王於豫章¶
之汭越公子倉歸王乘舟倉及壽夢(越大/夫)帥師從王王¶
及圉陽而還呉人踵楚而邊人不備遂滅巢及鍾離而¶
還沈尹戍曰亡郢之始於此在矣王壹動而亡二姓之¶
帥幾如是而不及郢詩曰誰生厲階至今為梗其王之¶
謂乎¶
<pb:KR1e0045_WYG_077-7b>¶
傳二十五年冬十二月楚子使薳射城州屈復茄人焉¶
(復茄人於/州屈音加)城丘皇遷訾人焉(移訾人/於丘皇)使熊相禖郭巢季¶
然郭卷(使二大夫為/巢卷築其郭)子大叔聞之曰楚王將死矣使民¶
不安其土民必憂憂將及王弗能乆矣¶
經二十有六年秋九月庚申楚子居卒¶
傳二十六年秋九月楚平王卒令尹子常欲立子西(平/王)¶
(長/庶)曰大子壬弱(昭/王)其母非適也王子建實聘之子西長¶
而好善立長則順建善則治王順國治可不務乎子西¶
<pb:KR1e0045_WYG_077-8a>¶
怒曰是亂國而惡君王也國有外援不可凟也王有適嗣¶
不可亂也敗親速讎亂嗣不祥(外援秦也不立壬/秦将來討是速讎)我受¶
其名賂吾以天下吾滋不從也楚國何為必殺令尹令¶
尹懼立昭王¶
　　　　昭王(諡法威儀/恭明曰昭)¶
　　　　　(名軫平王子昭公二十六年嗣立明年改/元至十年定之四年呉伐楚昭王出奔明)¶
　　　　　(年九月歸郢至襄六/年卒在位二十七年)¶
昭公經二十有七年夏楚殺其大夫郤宛¶
<pb:KR1e0045_WYG_077-8b>¶
傳二十七年春呉子欲因楚喪而伐之使公子掩餘公¶
子燭庸帥師圍潛楚莠尹然工尹麋帥師救潛左司馬¶
沈尹戌帥都君子與王馬之屬以濟師與呉師遇於窮¶
令尹子常以舟師及沙汭而還左尹郤宛工尹夀帥師¶
至于潛呉師不能退夏四月呉公子光弑王公子掩餘¶
奔徐公子燭庸奔鍾吾楚師聞呉亂而還　郤宛直而和¶
國人説之鄢將師為右領與費無極比而惡之(惡郤/宛)令¶
尹子常賄而信讒無極譖郤宛焉謂子常曰子惡欲飲¶
<pb:KR1e0045_WYG_077-9a>¶
子酒(郤/宛)又謂子惡令尹欲飲酒於子氏子惡曰我賤人¶
也不足以辱令尹令尹將必來辱為惠巳甚吾無以酬¶
之若何無極曰令尹好甲兵子出之吾擇焉取五甲五¶
兵曰寘諸門令尹至必觀之而從以酬之(曰無/極辭)及饗日¶
帷諸門左(張帷陳/甲兵)無極謂令尹曰吾幾禍子子惡將為¶
子不利甲在門矣子必無徃且此役也(此春救/潛之役)呉可以¶
得志子惡取賂焉而還又誤羣帥使退其師曰乘亂不¶
祥呉乘我喪我乘其亂不亦可乎令尹使視郤氏則有¶
<pb:KR1e0045_WYG_077-9b>¶
甲焉不往召鄢將師而告之將師退遂令攻郤氏且爇¶
之(燒/也)子惡聞之遂自殺也國人弗爇令曰不爇郤氏與¶
之同罪或取一編菅焉或取一秉秆焉國人投之遂弗¶
爇也令尹炮之(炮燔/郤宛)盡滅郤氏之族黨殺陽令終(匄/子)與¶
其弟完及佗與晉陳及其子弟(晉陳楚大夫/皆郤氏之黨)晉陳之族¶
呼於國曰鄢氏費氏自以為王專禍楚國弱寡王室䝉¶
王與令尹以自利也令尹盡信之矣國將如何令尹病¶
之　楚郤宛之難國言未已進胙者(國中/祭祀)莫不謗令尹¶
<pb:KR1e0045_WYG_077-10a>¶
沈尹戍言於子常曰夫左尹(郤/宛)與中廏尹(陽令/終)莫知其¶
罪而子殺之以興謗讟至于今不已戍也惑之仁者殺¶
人以掩謗猶弗為也今吾子殺人以興謗而弗圖不亦¶
異乎夫無極楚之讒人也民莫不知去朝呉出蔡侯朱¶
喪大子建殺連尹奢屏王之耳目使不聰明不然平王¶
之温恵共儉有過成莊無不及焉所以不獲諸侯邇無¶
極也今又殺三不辜(郤氏陽氏/晉陳氏)以興大謗㡬及子矣子¶
而不圖將焉用之夫鄢將師矯子之命以滅三族國之¶
<pb:KR1e0045_WYG_077-10b>¶
良也而不愆位吳新有君(光新/立)疆埸(音/亦)日駭楚國若有¶
大事子其危哉知者除讒以自安也今子愛讒以自危¶
也甚矣其惑也子常曰是瓦之罪敢不良圖　九月己¶
未子常殺費無極與鄢將師盡滅其族以説于國謗言¶
乃止¶
傳三十年秋吳子使徐人執掩餘使鍾吾人執燭庸(二/十)¶
(七年/奔故)二公子奔楚楚子大封而定其徙使監馬尹大心¶
逆吳公子使居養莠尹然左司馬沈尹戍城之取於城¶
<pb:KR1e0045_WYG_077-11a>¶
父與胡田以與之將以害呉也子西諫王弗聽呉子怒¶
冬十二月吳子執鍾吾子遂伐徐己夘滅徐　伍貟¶
言於呉子曰楚執政衆而乖莫適任患若為三師以肄¶
焉(肄猶/勞也)一師至彼必皆出彼出則歸彼歸則出楚必道¶
敝(罷敝/於道)亟肄以罷之(亟數/也)多方以誤之既罷而後以三¶
軍繼之必大克之闔廬從之楚於是乎始病¶
傳三十一年秋吳人侵楚伐夷侵潛六楚沈尹戍帥師¶
救潛呉師還圍弦左司馬戍右司馬稽帥師救弦及豫¶
<pb:KR1e0045_WYG_077-11b>¶
章吳師還¶
定公經二年秋楚人伐吳¶
傳二年桐叛楚吳子使舒鳩氏誘楚人曰以師臨我(使/以)¶
(師臨/吳)我伐桐為我使之無忌(偽為吳畏楚/師助其伐桐)秋楚囊瓦伐¶
吳師于豫章吳人見舟于豫章而潛師于巢冬十月吳¶
軍楚師于豫章敗之遂圍巢克之獲楚公子繁¶
傳三年蔡昭侯為兩佩與兩裘以如楚獻一佩一裘於¶
昭王昭王服之以享蔡侯蔡侯亦服其一子常欲之弗¶
<pb:KR1e0045_WYG_077-12a>¶
與三年止之唐成公如楚有兩肅爽(音/霜)馬子常欲之弗¶
與亦三年止之唐人或相與謀請代先從者許之飲先¶
從者酒醉之竊馬而獻之子常子常歸唐侯蔡人聞之¶
固請而獻佩于子常子常朝見蔡侯之徒命有司曰蔡¶
君之久也官不共也(言楚禮遣蔡侯/之物不共也)明日禮不畢將死¶
蔡侯歸及漢執玉而沈曰余所有濟漢而南者有若大¶
川蔡侯如晉以其子元與其大夫之子為質焉而請伐¶
楚¶
<pb:KR1e0045_WYG_077-12b>¶
經四年春三月公會劉子晉侯宋公蔡侯衛侯陳子鄭¶
伯許男曹伯莒子邾子頓子胡子滕子薛伯杞伯小邾¶
子齊國夏于召陵侵楚秋七月楚人圍蔡冬十有一月¶
庚午蔡侯以呉子及楚人戰于柏舉楚師敗績楚囊瓦¶
出奔鄭庚辰吳入郢¶
傳四年春三月劉文公合諸侯于召陵謀伐楚也晉荀¶
寅求貨於蔡侯弗得辭蔡侯　伍貟為吳行人以謀楚¶
楚之殺郤宛也(昭二十/七年)伯氏之族出(郤宛/黨)伯州犂之孫¶
<pb:KR1e0045_WYG_077-13a>¶
嚭為吳太宰以謀楚楚自昭王即位無歲不有吳師蔡¶
侯因之以其子乾與其大夫之子為質於吳　冬蔡侯¶
吳子唐侯伐楚舎舟於淮汭自豫章與楚夾漢左司馬¶
戍謂子常曰子㳂漢而與之上下我悉方城外以毁其¶
舟(毁吳/舎舟)還塞大隧直轅冥阨(三者漢/東隘道)子濟漢而伐之我¶
自後擊之必大敗之既謀而行武城黑謂子常曰吳用¶
木也我用革也不可乆也不如速戰史皇謂子常楚人¶
惡子而好司馬(沈尹/戌)若司馬毁吳舟于淮塞城口而入¶
<pb:KR1e0045_WYG_077-13b>¶
是獨克吳也子必速戰不然不免乃濟漢而陳自小别¶
至于大别(在江/夏界)三戰子常知不可欲奔史皇曰安求其¶
事難而逃之將何所入子必死之初罪必盡說(言致死/以克吳)¶
(可免貪賄/致寇之罪)十一月庚午二師陳于柏舉闔廬之弟夫㮣¶
王晨請於闔廬曰楚瓦不仁(子/常)其臣莫有死志先伐之¶
其卒必奔而後大師繼之必克弗許夫㮣王曰所謂臣¶
義而行不待命者其此之謂也今日我死楚可入也以¶
其屬五千先擊子常之卒子常之卒奔楚師亂吳師大¶
<pb:KR1e0045_WYG_077-14a>¶
敗之子常奔鄭史皇以其乗廣死¶
　　吕祖謙曰楚之致敗固非一曰然所以速亡亦自¶
　　有説當時司馬戍之謀欲使子常禦吳人於前司¶
　　馬以奇兵繞出吳之後使子常聴之勝敗未可知¶
　　正縁史皇謂子常楚人惡子而好司馬之一言所¶
　　以喪師㡬亡國在此惟子常私心疾忌謂楚惡已¶
　　而好司馬恐司馬有功不使之先戰所以敗也史¶
　　皇雖區區能死與自經於溝瀆何異¶
<pb:KR1e0045_WYG_077-14b>¶
呉從楚師及清發將擊之夫㮣王曰困獸猶鬭況人乎¶
若知不免而致死必敗我若使先濟者知免後者慕之¶
蔑有鬬心矣半濟而後可擊也從之又敗之楚人為食¶
吳人及之奔食而從之敗諸雍澨五戰及郢己夘楚¶
子取其妹季芈畀我以出涉睢(世族譜季芈畀我皆平/王女服云畀我季芈宇)¶
鍼尹固與王同舟王使執燧象以奔呉師庚辰呉入郢¶
以班處宫子山處令尹之宫夫㮣王欲攻之懼而去之¶
夫㮣王入之左司馬戍及息而還敗呉師于澭澨傷(敗/呉)¶
<pb:KR1e0045_WYG_077-15a>¶
(師身/被創)初司馬臣闔廬故恥委禽焉(嘗在吳為/闔廬臣)謂其臣¶
曰誰能免吾首吳句卑曰臣賤可乎司馬曰我實失子¶
可哉(失不知/子賢)三戰皆傷曰吾不可用也已句卑布裳剄¶
而裹之藏其身而以其首免(傳言司/馬忠壯)楚子涉睢濟江入¶
於雲中王寢盜攻之以戈擊王王孫由于以背受之中¶
肩王奔鄖鍾建負季芈以從由于徐蘇而從(以背受戈/故時悶絶)¶
鄖公辛之弟懷將弑王曰平王殺吾父我殺其子不亦¶
可乎(昭十四年楚/平王殺成然)辛曰君討臣誰敢讎之君命天也若¶
<pb:KR1e0045_WYG_077-15b>¶
死天命將誰讎詩曰柔亦不茹剛亦不吐不侮矜寡不¶
畏彊禦唯仁者能之違彊陵弱非勇也乘人之約非仁¶
也滅宗廢祀非孝也動無令名非知也必犯是余將殺¶
女鬭辛與其弟巢以王奔隨吳人從之謂隨人曰周¶
之子孫在漢川者楚實盡之天誘其𠂻致罰於楚而君¶
又竄之周室何罪君若顧報周室施及寡人以奬天𠂻¶
君之惠也漢陽之田君實有之楚子在公宮之北(隨公/宮)¶
吳人在其南子期似王(子期昭王/兄公子結)逃王而已為王曰以¶
<pb:KR1e0045_WYG_077-16a>¶
我與之王必免隨人卜與之不吉乃辭吳曰以隨之辟¶
小而密邇於楚楚實存之世有盟誓至于今未改若難¶
而棄之何以事君執事之患不唯一人若鳩楚竟敢不¶
聴命吳人乃退鑢(音慮/氏也)金初宦於子期氏實與隨人要¶
言(要言無以/楚王與吳)王使見辭曰不敢以約為利王割子期之¶
心以與隨人盟(當心前/割取血)　初伍員與申包胥友其亡也¶
謂申包胥曰我必復楚國申包胥曰勉之子能復之我¶
必能興之及昭王在隨申包胥如秦乞師曰呉為封¶
<pb:KR1e0045_WYG_077-16b>¶
豕長蛇以荐食上國虐始於楚寡君失守社稷越在草¶
莽使下臣告急曰夷徳無厭若鄰於君疆埸之患也逮¶
呉之未定君其取分焉(與呉共/分楚地)若楚之遂亡君之土也¶
若以君靈撫之世以事君秦伯使辭焉曰寡人聞命矣¶
子姑就館將圖而告對曰寡君越在草莽未獲所㐲下¶
臣何敢即安立依於庭牆而哭日夜不絶聲勺飲不入¶
口七日秦哀公為之賦無衣(詩秦風王于興師修/我戈矛與子同仇)九頓¶
首而坐秦師乃出¶
<pb:KR1e0045_WYG_077-17a>¶
傳五年夏六月申包胥以秦師至秦子蒲子虎帥車五¶
百乘以救楚子蒲曰吾未知吳道(道猶/法術)使楚人先與呉¶
人戰而自稷㑹之大敗夫槩王于沂吳人獲薳射於柏¶
舉(楚大/夫)其子帥奔徒(楚散/卒)以從子西敗呉師于軍祥秋¶
七月子期子蒲滅唐九月夫槩王歸自立也以與王¶
戰而敗奔楚為堂谿氏吳師敗楚師于雍澨秦師又¶
敗吳師吳師居麇子期將焚之子西曰父兄親暴骨焉¶
不能收又焚之不可(前年楚與吳/戰多死麇中)子期曰國亡矣死者¶
<pb:KR1e0045_WYG_077-17b>¶
若有知也可以歆舊祀豈憚焚之焚之而又戰吳師敗又¶
戰于公壻之谿吳師大敗吳子乃歸囚闉(音/因)輿罷(楚大/夫)闉¶
輿罷請先遂逃歸葉公諸梁之弟后臧從其母於吳不待¶
而歸葉公終不正視　冬十月楚子入于郢初鬭辛聞吳¶
人之爭宮也曰吾聞之不讓則不和不和不可以逺征¶
吳爭於楚必有亂有亂則必歸焉能定楚王之奔隨也¶
將涉於成臼藍尹亹涉其帑不與王舟及寧王欲殺之¶
子西曰子常唯思舊怨以敗君何效焉王曰善使復其¶
<pb:KR1e0045_WYG_077-18a>¶
所吾以志前惡王賞鬭辛王孫由于王孫圉鍾建鬭¶
巢申包胥王孫賈宋木鬬懐(九子皆從/王有大功)子西曰請舍懐¶
也(以初謀/弑王)王曰大徳滅小怨道也申包胥曰吾為君也¶
非為身也君既定矣又何求且吾尤子旗其又為諸(子/旗)¶
(以有徳於平王求/欲無厭平王殺之)遂逃賞王將嫁季芉辭曰所以為¶
女子逺丈夫也鍾建負我矣以妻鍾建以為樂尹王¶
之在隨也子西為王輿服以保路國于脾洩(失王恐國/人潰散故)¶
(偽為王車服立國脾/洩以保安道路人)聞王所在而後從王王使由于城¶
<pb:KR1e0045_WYG_077-18b>¶
麋復命子西問高厚焉弗知子西曰不能如辭城不知¶
髙厚大小何如對曰固辭不能子使余也人各有能有¶
不能王遇盜於雲中余受其戈其所猶在袒而示之背¶
曰此余所能也脾洩之事余亦弗能也(傳言昭王有賢/臣所以復國)¶
傳六年夏四月己丑吳大子終纍敗楚舟師獲潘子臣小¶
惟子及大夫七人楚國大惕懼亡子期又以陵師敗于¶
繁揚令尹子西喜曰乃今可為矣於是乎遷郢於鄀而¶
改紀其政以定楚國¶
<pb:KR1e0045_WYG_077-19a>¶
經十有四年春二月辛巳楚公子結陳公孫佗人帥師¶
滅頓以頓子牂歸(傳見/頓)¶
經十有五年春二月辛丑楚子滅胡以胡子豹歸(傳見/胡)¶
哀公經元年春王正月楚子陳侯隨侯許男圍蔡¶
傳元年春楚子圍蔡報柏舉也里而栽廣丈高倍夫屯¶
晝夜九日如子西之素蔡人男女以辨(各别係纍/而出降)使疆¶
于江汝之間而還(使蔡/徙國)¶
經四年夏晉人執戎蠻子赤歸于楚¶
<pb:KR1e0045_WYG_077-19b>¶
傳四年夏楚人既克夷虎(夷叛/楚者)乃謀北方左司馬眅申¶
公壽餘葉(音/攝)公諸梁致蔡於負函致方城之外於繒關¶
(致者㑹/其衆)曰吳將泝江入郢將奔命焉為一昔之期襲梁¶
及霍(偽辭避吳夜/結期襲梁霍)單浮餘(楚大/夫)圍蠻氏蠻氏潰蠻子赤¶
奔晉陰地司馬起豐析與狄戎(司馬即眅發此/二邑人及戎狄)以臨上¶
雒左師軍於菟和右師軍于倉野使謂陰地之命大夫¶
士蔑曰晉楚有盟好惡同之若將不廢寡君之願也不¶
然將通於少習(武/關)以聽命士蔑請諸趙孟趙孟曰晉國¶
<pb:KR1e0045_WYG_077-20a>¶
未寧安能惡於楚必速與之(有范中/行之難)士蔑乃致九州之¶
戎將裂田以與蠻子而城之且將為之卜(詐與/卜城)蠻子聽¶
卜遂執之與其五大夫以畀楚師于三户司馬致邑立¶
宗焉以誘其遺民而盡俘以歸¶
經六年秋七月庚寅楚子軫卒¶
傳六年春吳伐陳楚子曰吾先君與陳有盟(昭十/三年)不可¶
以不救乃救陳師于城父秋七月楚子在城父将救¶
陳卜戰不吉卜退不吉王曰然則死也再敗楚師不如¶
<pb:KR1e0045_WYG_077-20b>¶
死棄盟逃讎亦不如死死一也其死讎乎命公子申為¶
王不可則命公子結亦不可則命公子啓(皆昭/王兄)五辭而¶
後許將戰王有疾庚寅昭王攻大𡨕卒于城父子閭退¶
曰君王舎其子而讓羣臣敢忘君乎從君之命順也立¶
君之子亦順也二順不可失也與子西子期謀潛師閉¶
塗逆越女之子章立之而後還　是嵗也有雲如衆赤¶
鳥夾日以飛三日楚子使問諸周大史大史曰其當王¶
身乎(日為人君妖氣守之/雲在楚上故當王身)若禜(音詠/禳祭)之可移於令尹司¶
<pb:KR1e0045_WYG_077-21a>¶
馬王曰除腹心之疾而移諸股肱何益不穀不有大過¶
天其夭諸有罪受罰又焉(於䖍/切)移之遂弗禜初昭王¶
有疾卜曰河為祟大夫請祭諸郊王曰三代命祀祭不¶
越望(諸侯望祀/竟内山川)江漢睢漳楚之望也禍福之至不是過¶
也不穀雖不德河非所獲罪也遂弗祭孔子曰楚昭王¶
知大道矣其不失國也宜哉夏書曰惟彼陶唐帥彼天¶
常有此冀方今失其行亂其紀綱乃滅而亡又曰允出¶
兹在兹由已率常可矣¶
<pb:KR1e0045_WYG_077-21b>¶
　　　　惠王(諡法愛民/好與曰惠)¶
　　　　　(名章昭王子哀六年嗣立明年改元八年/哀之十四年獲麟經終十七年白公勝刼)¶
　　　　　(王置之高府自立月餘白公敗復位紀/二十一年左氏之傳終矣五十七年卒)¶
哀公經九年夏楚人伐陳¶
經十年冬楚公子結帥師伐陳¶
經十有三年夏楚公子申帥師伐陳(傳並/見陳)¶
傳十六年楚大子建之遇讒也自城父奔宋(昭十/九年)又辟¶
華氏之亂於鄭(昭二/十年)鄭人甚善之又適晉與晉人謀襲¶
<pb:KR1e0045_WYG_077-22a>¶
鄭乃求復焉鄭人復之如初晉人使諜於子木(建/)請¶
行而期焉(請行襲/鄭之期)子木暴虐於其私邑邑人訴之鄭人¶
省之得晉諜焉遂殺子木其子曰勝在吳子西欲召之¶
葉公(沈諸梁/音攝)曰吾聞勝也詐而亂無乃害乎子西曰吾¶
聞勝也信而勇不為不利舎諸邉竟使衛藩焉葉公曰¶
周仁之謂信率義之謂勇吾聞勝也好復言而求死士¶
殆有私乎(私謀/復讎)復言非信也期死非勇也子必悔之弗¶
從召之使處吳竟為白公(白楚/邑)請伐鄭子西曰楚未節¶
<pb:KR1e0045_WYG_077-22b>¶
也(楚國新復政/今未得節制)不然吾不忘也他日又請許之未起師¶
晉人伐鄭楚救之與之盟勝怒曰鄭人在此讎不逺矣¶
(比子西/於鄭人)勝自厲劒子期之子平見之曰王孫何自厲也¶
曰勝以直聞不告女庸為直乎將以殺爾父平以告子¶
西子西曰勝如卵余翼而長之楚國第(用士之/次第)我死令¶
尹司馬非勝而誰勝聞之曰令尹之狂也得死乃非我¶
(言我必殺之若得/自死我不復成人)子西不悛勝謂石乞(勝之/徒)曰王與二¶
卿士(子西/子期)皆五百人當之則可矣乞曰不可得也曰市¶
<pb:KR1e0045_WYG_077-23a>¶
南有熊宜僚者若得之可以當五百人矣乃從白公而¶
見之與之言說告之故辭(宜僚/辭距)承之以劔不動勝曰不¶
為利謟不為威惕不洩人言以求媚者去之吳人伐愼¶
白公敗之請以戰備獻(與吳戰所得鎧杖兵/器備而獻欲因為亂)許之遂作¶
亂秋七月殺子西子期于朝而刼惠王子西以袂掩¶
面而死(慙於/葉公)子期曰昔者吾以力事君不可以弗終抉¶
豫章以殺人而後死(効其/多力)石乞曰焚庫弑王不然不濟¶
白公曰不可弑王不祥焚庫無聚將何以守矣乞曰有¶
<pb:KR1e0045_WYG_077-23b>¶
楚國而治其民以敬事神可以得祥且有聚矣何患弗¶
從葉公在蔡方城之外皆曰可以入矣子高曰吾聞¶
之以險徼幸者其求無饜偏重必離聞其殺齊管脩也¶
而後入(管脩楚賢大夫/知其殺賢可討)白公欲以子閭為王(平王子啓/五辭王者)¶
子閭不可遂刼以兵子閭曰王孫若安靖楚國匡正王¶
室而後庇焉啓之願也敢不聽從若將專利以傾王室¶
不顧楚國有死不能遂殺之而以王如高府石乞尹門¶
(為門/尹)圉公陽穴宮負王以如昭夫人之宮(王母/越女)葉公亦¶
<pb:KR1e0045_WYG_077-24a>¶
至及北門㦯遇之曰君胡不胄國人望君如望慈父母¶
焉盜賊之矢若傷君是絶民望也若之何不胄乃胄而¶
進又遇一人曰君胡胄國人望君如望歳焉日月以㡬¶
(冀君來/音冀)若見君面是得艾也(艾魚廢/切安也)民知不死其亦夫¶
有奮心猶將旌君以徇於國而又掩面以絶民望不亦¶
甚乎乃免胄而進(言葉公/得民心)遇箴尹固師其屬將與白公¶
(欲與白/公並)子高曰㣲二子者楚不國矣(子西子期柏舉/之敗二子功多)棄¶
徳從賊其可保乎乃從葉公使與國人以攻白公白公¶
<pb:KR1e0045_WYG_077-24b>¶
奔山而縊其徒㣲之(匿/也)生拘石乞而問白公之死焉對¶
曰余知其死所而長者使余勿言(長者謂/白公)曰不言將烹¶
乞曰此事克則為卿不克則烹固其所也何害乃烹石¶
乞王孫燕(勝/弟)奔頯黄氏沈諸梁兼二事(令尹/司馬)國寜乃使¶
寧為令尹(子西/之子)使寛為司馬(子期/之子)而老於葉¶
傳十七年楚白公之亂陳人恃其聚而侵楚楚既寜將¶
取陳麥楚子問帥於大師子穀與葉公諸梁子穀曰右¶
領差車與左史老皆相令尹司馬以伐陳其可使也(二/人)¶
<pb:KR1e0045_WYG_077-25a>¶
(嘗輔子西/子期伐陳)子高曰率(音帥/下同)賤民慢之懼不用命焉子穀¶
曰觀丁父鄀俘也武王以為軍率(楚武/王)是以克州蓼服¶
隨唐大啓羣蠻彭仲爽申俘也文王以為令尹實縣申¶
息朝陳蔡封畛於汝唯其任也何賤之有子高曰天命¶
不謟令尹有憾於陳(十五年子西伐吳陳使/貞子弔呉以此為恨)天若亡之¶
其必令尹之子是與君盍舎焉(舎右領/與左史)臣懼右領與左¶
史有二俘之賤而無其令德也王卜之武城尹吉(子西/子公)¶
(孫/朝)使帥師取陳麥遂圍陳秋七月己夘公孫朝帥師滅¶
<pb:KR1e0045_WYG_077-25b>¶
陳　王與葉公枚卜子良(惠王/弟)以為令尹沈尹朱曰吉¶
過於其志葉公曰王子而相國過將何為他日改卜子¶
國(寧/)而使為令尹¶
傳十八年春巴人伐楚圍鄾　初右司馬子國之卜也¶
觀瞻(楚開卜/大夫)曰如志故命之(命為右/司馬)及巴師至將卜帥¶
王曰寧(子/國)如志何卜焉使帥師而行請承(承/佐)王曰寢尹¶
工尹勤先君者也(柏舉之役寢尹吳由于以背受戈工/尹執燧象奔吳師皆為先君勤勞)¶
三月楚公孫寧吳由于薳固敗巴師于鄾故封子國於¶
<pb:KR1e0045_WYG_077-26a>¶
析君子曰恵王知志夏書曰官占惟能蔽志昆命于元¶
龜其是之謂乎志曰聖人不煩卜筮恵王其有焉¶
　　　右楚始終春秋凡十三君書卒者六不書卒者¶
　　　四有故者二惟恵王後春秋經終自恵以下十¶
　　　一世二百九年而秦滅之¶
論曰自昔外域之强弱常視中夏之盛衰非外域之自¶
為强弱也由中夏盛衰而致之也天地之間大而隂陽¶
消長之機小而川谷竭虚之應而人之一身元氣客邪¶
<pb:KR1e0045_WYG_077-26b>¶
互為損益皆是理也荆楚之猾夏尚矣詩曰維女荆楚¶
居國南鄉昔有成湯自彼氐羌莫敢不來享莫敢不來¶
王曰商是常厥徳中衰則不庭故武丁之興撻彼殷武¶
奮伐荆楚罙入其阻而後帖服焉及周盛時周公為相¶
天下莫不一乎周也故詩曰戎狄是膺荆舒是懲則莫¶
我敢承而桃弧棘矢以供禦王事篳路藍縷以處草莽¶
及周中僨則有不咸宣王復興蠢爾荆蠻大邦為讎方¶
叔元老克壯其猶而後能服之平輅東遷荆楚復悍然¶
<pb:KR1e0045_WYG_077-27a>¶
於江南至武王僭號抗衡中國故春秋夷狄之患非一¶
也而楚為甚翦伐諸姬敗我王略極之觀兵周疆可無¶
以制之哉故伯政雖王道之衰而春秋猶幸之者謂其¶
攘夷狄尊中國故也方蔡鄭懼楚而始為鄧之㑹諸侯¶
莫知適從南夷與北夷交中國不絶如綫齊桓公經營¶
三十年召陵之師不戰而卒帖荆桓公殁宋襄公起而¶
紹伯不得其道乃與為㑹而顧䝉執敗之辱幸晉文公¶
嗣出制於城濮之役而楚焰始抑矣然推其始思其艱¶
<pb:KR1e0045_WYG_077-27b>¶
則桓公之功為大孔子曰管仲相桓公霸諸侯一匡天下¶
民到于今受其賜微管仲吾其被髮左袵矣茲春秋取¶
桓公微㫖也逮襄公世晉霸既衰中國政在大夫合左¶
師欲弭兵以為名而盟于宋楚屈建請晉楚之從交相¶
見自是諸侯大夫南向而朝楚及申之㑹蠻夷之君簒¶
弑之賊大合十有一國之衆而用齊桓召陵之禮然後¶
知桓公有功於春秋而聖人拳拳於中夏外域盛衰之¶
變者深矣¶
<pb:KR1e0045_WYG_077-28a>¶
　¶
　¶
　¶
　¶
　¶
　¶
　¶
　¶
<pb:KR1e0045_WYG_077-28b>¶
　¶
　¶
　¶
　¶
　¶
　¶
　¶
　春秋分記卷七十七¶

