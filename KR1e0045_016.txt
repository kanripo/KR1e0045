# -*- mode: mandoku-view; -*-
#+TITLE: 春秋分記
#+DATE: 2015-08-24 22:14:11.800496
#+PROPERTY: ID KR1e0045
#+PROPERTY: BASEEDITION WYG    
#+PROPERTY: JUAN 卷十六
<pb:KR1e0045_WYG_016-1a>¶
欽定四庫全書¶
　春秋分記卷十六　　　宋　程公說　撰¶
　　世譜七¶
世譜叙篇考異下¶
　　　　宋公子¶
戴公為一世　生四子曰武公曰皇父充石(後為/皇氏)曰好¶
　父說(後為/華氏)曰樂術(後為/樂氏)為二世　武公生二子曰宣¶
　公曰穆公為三世　宣公生殤公(無/後)穆公生二子曰¶
<pb:KR1e0045_WYG_016-1b>¶
　莊公曰勃(無/後)為四世　荘公生四子曰閔公曰桓公¶
　曰公子朝(無/後)曰右師成(後為/仲氏)為五世　閔公生四子¶
　曰公子游(無/後)曰弗父何(後為/孔氏)曰公孫固(無/後)曰公孫鄭¶
　(無/後)桓公生五子曰目夷(後為/魚氏)曰襄公曰向肹(後為/向氏)曰¶
　鱗(後為/鱗氏)曰蕩(後為/蕩氏)穆公之曽孫高哀莊公之孫公孫¶
　師為六世(老佐一人戴公五世孫不/詳所系附在第六世後)襄公生成公為¶
　七世　成公生六子曰昭公曰文公曰須曰卭曰孔¶
　叔曰鍾離為八世　昭公之子名闕文公生三子曰¶
<pb:KR1e0045_WYG_016-2a>¶
　共公曰圍龜(後為/靈氏)曰肥(無/後)為九世　共公生二子曰¶
　平公曰段(後為/褚氏)為十世　平公生四子曰痤(無/後)曰元¶
　公曰公子城曰公子邊(後為/邊氏)為十一世　元公生四¶
　子曰景公曰地曰辰曰端秦為十二世　端秦生周¶
　為十三世　周生二子曰昭公得曰啓為十四世¶
　又公子公孫不系者九人¶
　　考異曰按定十年經書宋公之弟辰出奔陳是年¶
　　景公之十七年也宋公景公也辰為景公弟則是¶
<pb:KR1e0045_WYG_016-2b>¶
　　元公之子明矣杜預於定十年傳公子地母弟辰¶
　　注云地景公弟辰之兄蓋無疑焉而於昭二十年¶
　　傳取太子欒與母弟辰公子地為質則誤注以辰¶
　　及地為元公弟此自相違異也是時蓋元公之十¶
　　年傳曰母弟者自太子欒而言杜預誤指為元公¶
　　母弟云¶
　　又曰按左傳景公無子取公孫周(元公/孫)之子得(昭/公)¶
　　與啓飬諸公宫世家乃謂昭公者元公之曽庶孫¶
<pb:KR1e0045_WYG_016-3a>¶
　　也昭公父公孫糾糾父公子端秦元公少子也景¶
　　公殺昭公父糾故昭公怨殺太子自立二書所載¶
　　昭公之系則同而昭公父之名則異左傳曰周世¶
　　家曰糾然左傳先於史記今從之¶
　　　　宋公族¶
皇氏别祖充石公子譜之二世也二子死於兵並失其¶
　名八世孫瑗生二子曰酁般曰麇瑗之從弟二人曰¶
　鄖曰仲野仲野生二子曰伯曰非我瑗有從子曰緩¶
<pb:KR1e0045_WYG_016-3b>¶
　非我從弟曰懷不詳所系　又二人¶
　　考異曰按文十一年傳引春秋前事鄋瞞伐宋皇父¶
　　禦之皇父之二子死焉馬融以為皇父之二子從父¶
　　在軍為敵所殺名不見者方道二子死故得勝之知¶
　　令皆死誰殺縁斯孔穎達謂於傳文為順今從之¶
　　又按哀二十六年傳杜預注云皇懷非我從昆弟¶
　　非我瑗從子則懷亦瑗從子也世族譜乃謂懷為¶
　　瑗昆弟是躋一世矣哀十八年左傳宋殺皇瑗復¶
<pb:KR1e0045_WYG_016-4a>¶
　　皇氏族使皇緩為右師杜注謂皇緩瑗從子也世族¶
　　譜乃謂瑗為充石八世孫緩為充石十世孫以世譜¶
　　推之則緩非瑗從子盖瑗從孫矣竊考傳文二事當¶
　　以傳文及注為正且世族譜亦杜氏學異同乃若此¶
　　又按哀十七年傳皇瑗之子麇奪其兄酁般邑世¶
　　族譜誤謂酁般為瑗世父且酁般盖瑗之猶子而¶
　　麇之兄也從世族譜則是躋猶子為諸父而兄為¶
　　從祖矣今從左傳¶
<pb:KR1e0045_WYG_016-4b>¶
華氏别祖好父説公子譜之二世也生督督生二子曰¶
　家曰季老　家生御事御事生二子曰耦(無/後)曰元元¶
　生二子曰閱曰臣(無/後)閱生二子曰椒曰臯比(無/後)椒生¶
　子曰弱從兄寅不詳所系椒孫定定又生啓　季老¶
　生鄭鄭生喜喜生吳　督曽孫司馬子伯　别族牼¶
　弟曰亥曰合比曰費遂亥生無慼合比生姓遂生三¶
　子曰貙曰多僚曰登　又二人¶
　　考異曰按世本督子家家子御事世系族譜並¶
<pb:KR1e0045_WYG_016-5a>¶
　　缺世家誤以御事為督子今正之又自督之子季¶
　　老而下缺不譜今増之　又按昭二十一年傳華¶
　　費遂生華貙華多僚華登三子皆遂之子也纂圖¶
　　以多僚及登為貙之子誤矣　又按昭二十年華¶
　　亥使少司寇牼杜氏注牼亥庶兄纂圖誤以牼為¶
　　亥子　又弱從兄寅不詳所自椒孫定不知其禰¶
　　用附寅於弱之左系定於椒之下二世¶
樂氏别祖術公子譜之二世也生澤澤生須須生吕三¶
<pb:KR1e0045_WYG_016-5b>¶
　世孫喜喜之孫祁犂孫輓孫舍祁犂生溷輓生朱鉏¶
　溷生茷¶
　戴公𤣥孫曰豫至七世孫曰得曰歂戴公五世孫曰¶
　嬰齊至四世孫曰大心戴公六世孫曰懼　又六人¶
　　考異曰按諸家所述戴公𤣥孫豫五世孫嬰齊六¶
　　世孫懼豫之後七世孫得昆弟歂嬰齊之後四世¶
　　孫大心不詳所系今别為三派上系之戴公¶
仲氏别祖成公子譜之五世也生師師生仲江江之孫¶
<pb:KR1e0045_WYG_016-6a>¶
　仲幾仲幾生仲佗¶
孔氏别祖何公子譜之六世也生周周生勝勝生考父¶
　考父生嘉嘉生大金大金生睪夷睪夷生防叔防叔¶
　生伯夏伯夏生紇紇生丘¶
　　考異曰世系缺勝睪夷兩世纂圖自孔父弗父何¶
　　正考父三世外全缺今増之自防叔而下見内魯¶
　　諸氏譜¶
魚氏别祖目夷公子譜之六世也生友友之孫曰石曰¶
<pb:KR1e0045_WYG_016-6b>¶
　府共四人¶
　　考異曰杜預云石府目夷之曽孫友之孫也纂圖¶
　　世系謂石府為友之子誤矣¶
向氏别祖盻公子譜之六世也生訾守訾守生二子曰¶
　鱣(無/後)曰戍戍生五子曰勝曰宜曰鄭曰行(四子並/無後)曰¶
　寧寧生羅羅生五子曰巢曰魋曰頎曰子車曰牛¶
　又二人¶
　　考異曰按昭十九年傳鄅夫人宋向戍之女也故¶
<pb:KR1e0045_WYG_016-7a>¶
　　向寧請師杜預注寧向戍子也今世譜乃以寧為¶
　　戍曽孫誤矣又世譜云巢為戍曽孫據巢為戍曽¶
　　孫則寧為戍子世譜杜預所述自異若此用正世¶
　　譜之誤云又盻訾守鱣世系世譜並缺今增入之¶
　　行勝二子戍之子也為人帶向氏族也世譜置之¶
　　雜人今附載向氏之族¶
鱗氏别祖鱗公子譜之六世也生矔矔生文文生奏奏¶
　生朱¶
<pb:KR1e0045_WYG_016-7b>¶
　　考異曰按世本所載互有得焉世族譜誤以矔為¶
　　桓公子以朱為桓公孫皆非也杜氏於成十五年¶
　　傳注朱為矔孫又與族譜自相矛盾盖族譜缺鱗文¶
　　奏三世故於矔及朱之系前後錯亂世系仍之不復¶
　　考正纂圖止載鱗矔朱三人今並論諸家闕失云¶
蕩氏别祖蕩公子譜之六世也生壽壽生二子曰意諸¶
　曰虺(無/後)意諸生澤¶
靈氏别祖圍龜公子譜之九世也下亡三世至四世孫¶
<pb:KR1e0045_WYG_016-8a>¶
　不緩¶
褚氏别祖段公子譜之十世也段生彄褚師子肥不詳¶
　其世¶
邊氏别祖子邊公子譜之十一世也孫卭¶
　　　　宋諸氏¶
南宫氏長萬生牛　　　莊氏朝及堇父不詳其世¶
　　　　衛公子¶
莊公為一世　莊公生四子曰孝伯曰桓公曰州吁(以/上)¶
<pb:KR1e0045_WYG_016-8b>¶
　(並無/後)曰宣公為二世　宣公生七子曰急(無/後)曰壽(無/後)¶
　曰黔牟(無/後)曰公子頑曰惠公曰洩(無/後)曰職(無/後)為三世¶
　　頑生三子曰齊子(後為/齊氏)曰戴公(無/後)曰文公　惠公¶
　生懿公為四世(懿公/無後)　文公生二子曰成公曰叔武¶
　(無/後)為五世　成公生三子曰穆公曰子適子儀(適儀/無後)¶
　為六世　穆公生三子曰定公曰殤公(無/後)曰黒背(後/為)¶
　(子叔/氏)為七世　定公生三子曰獻公曰鱄(無/後)曰展(無/後)¶
　為八世　獻公生七子曰襄公曰公子荆曰蟜曰伯¶
<pb:KR1e0045_WYG_016-9a>¶
　曰皮曰行(自蟜以/下無後)曰當為九世　襄公生二子曰孟¶
　縶(後為/孟氏)曰靈公為十世　靈公生四子曰莊公曰庶¶
　子悼公曰郢(後為/南氏)曰起又襄公孫般師不詳其禰為¶
　十一世　莊公生出公為十二世　又公子公孫不¶
　系者五人¶
　　　　衛公族¶
齊氏别祖齊子公子譜之四世也杜預云齊子無子戴¶
　公以其子為後齊子四世孫惡惡生豹¶
<pb:KR1e0045_WYG_016-9b>¶
子叔氏别祖黒背公子譜之七世也生剽剽生析朱鉏¶
　共三人¶
　　考異曰公子曰公子公子之子曰公孫据子叔黒¶
　　背穆公之子定公之弟是生公孫剽則剽乃定公¶
　　弟之子穆公之孫史記以剽為定公弟誤也¶
公叔氏别祖當公子譜之九世也當生公孫發發生戍¶
　　考異曰世族譜缺當一世案世本云獻公生成子¶
　　當當生文子拔拔生朱為公叔氏拔或作發朱即¶
<pb:KR1e0045_WYG_016-10a>¶
　　戍也¶
孟氏别祖縶公子譜十世也生彄¶
南氏别祖郢公子譜之十一世也生彌牟¶
石氏靖伯孫碏生厚厚生駘仲駘仲生祁子祁子生稷¶
　稷生買買生惡惡生曼姑曼姑生魋魋生圍又惡從子¶
　圃¶
　　考異曰世族譜以祁仲為靖伯八世孫據禮記謂¶
　　石祁子駘仲子也則當是靖伯五世孫非八世孫¶
<pb:KR1e0045_WYG_016-10b>¶
　　也今從禮記為正¶
太叔氏僖侯八世孫儀儀之子亡一世孫申申生三子¶
　曰疾曰遺曰青¶
寗氏武公曽孫跪生靜靜生速速生俞俞生相相生殖¶
　殖生喜¶
孫氏武公三世孫級生昭子昭子生良夫良夫生林父¶
　林父生三子曰嘉曰襄曰蒯¶
北宫氏成公曽孫括生二子曰遺(無/後)曰佗佗生喜喜生結¶
<pb:KR1e0045_WYG_016-11a>¶
王孫氏牟之後曰賈賈子齊¶
　　考異曰據左氏穀梁俱曰成公曽孫括而公羊於¶
　　成公十七年經衛北宫結帥師侵鄭以括為結按¶
　　括之曽孫曰結定十四年奔魯者也從公羊則是¶
　　結同其曽祖諱矣¶
　　　　衛諸氏¶
孔氏嬰齊生達達之孫烝鉏烝鉏生羈羈之孫圉圉生¶
　悝¶
<pb:KR1e0045_WYG_016-11b>¶
史氏朝生一子曰狗　鰌不詳其世¶
褚師氏師圃生申　子比不詳其世¶
趙氏黶生舉舉生陽¶
　　考異曰世譜謂黶之孫陽而闕舉一世今補之¶
元氏咺生角　　夏氏戊生期　　禮氏二人¶
蘧氏一人　　　華氏四人　　　渠氏二人¶
　　　　蔡公子¶
宣公為一世　生三子曰桓公(無/後)曰蔡叔曰哀侯為二世¶
<pb:KR1e0045_WYG_016-12a>¶
　　哀侯生繆侯為三世　繆侯生莊公為四世　莊¶
　公生三子曰文公曰燮曰履(燮履/無後)為五世　文公生¶
　二子曰景公曰公子朝(後為/朝氏)為六世　景公生靈侯¶
　為七世靈侯生𨼆太子友為八世　友生三子曰平¶
　侯曰悼侯曰昭侯為九世　平侯生蔡侯朱昭侯生¶
　三子曰成侯曰子乾曰子元為十世　又公子公¶
　孫不系者七人¶
　　　　蔡公族¶
<pb:KR1e0045_WYG_016-12b>¶
朝氏别祖公子朝公子譜之六世也生歸生歸生生朝¶
　吳¶
　　　　陳公子¶
文公為一世　文公生桓公及佗(無/後)為二世　桓公生¶
　四子曰太子免(無/後)曰厲公曰莊公(無/後)曰宣公為三世¶
　　厲公生公子完(奔齊為/陳氏)宣公生三子曰禦寇(無/後)曰¶
　穆公曰少西(後為/夏氏)為四世　穆公生共公為五世¶
　共公生靈公為六世　靈公生成公為七世　成公¶
<pb:KR1e0045_WYG_016-13a>¶
　生四子曰哀公曰黄曰招曰過(自黄以下/並無後)為八世¶
　哀公生三子曰偃師曰留曰勝(留勝/無後)為九世　偃師¶
　生惠公又哀公孫貞子(不詳/其禰)為十世　惠公生懷公¶
　為十一世　懷公生湣公為十二世¶
　　　　陳公族¶
夏氏别祖少西公子譜之四世也生御叔御叔生徵舒¶
　徵舒生晉晉生禦寇禦寇生齧齧生區夫¶
　　考異曰世系於陳譜全闕族譜於夏氏止列御叔¶
<pb:KR1e0045_WYG_016-13b>¶
　　徵舒齧區夫四人餘皆略焉今參考而補之　又¶
　　曰按齧乃徴舒曽孫世譜謂為徵舒三世孫是也¶
　　杜預於昭二十三年注云徵舒𤣥孫自為異同今¶
　　以世譜為正¶
轅氏申公九世孫濤塗四世孫僑　又一人¶
慶氏虎及其弟寅族樂¶
鍼氏僖公孫鍼子鍼子八世孫宜咎¶
宋氏宣公六世孫豎¶
<pb:KR1e0045_WYG_016-14a>¶
　　　　陳諸氏¶
孔氏寧奐二人不詳其世¶
　　　　鄭公子¶
武公為一世　生三子曰莊公曰叔段(後為太/叔氏)曰原繁¶
　為二世　莊公生九子曰昭公(無/後)曰厲公曰子亹曰¶
　子嬰曰閼曰曼伯曰元曰吕(自子亹而/下皆無後)曰子人語(後/為)¶
　(子人/氏)為三世　厲公生文公為四世　文公生七子¶
　曰穆公曰華曰臧曰士曰瑕曰俞彌曰帶(自華而下/皆無後)¶
<pb:KR1e0045_WYG_016-14b>¶
　為五世　穆公生十三子曰靈公(無/後)曰襄公曰喜(後/為)¶
　(罕/氏)曰騑(後為/駟氏)曰平(後為/豐氏)曰睔(後為/印氏)曰偃(後為/游氏)曰去疾¶
　(後為/良氏)曰揮(後為/羽氏)曰發(後為/國氏)曰嘉(後為/孔氏)曰孔(後為士/孔氏)曰¶
　然(後為/然氏)為六世　襄公生二子曰悼公(無/後)曰成公為¶
　七世　成公生五子曰僖公曰繻(無/後)曰班曰駹曰申¶
　(無/後)為八世　僖公生五子曰簡公曰狐曰熈(無/後)　曰¶
　侯(無/後)曰丁(無/後)　班生叔　駹生知為九世　簡公生¶
　定公　狐生二子曰擊曰惡為十世　定公生獻公¶
<pb:KR1e0045_WYG_016-15a>¶
　為十一世　獻公生二子曰聲公曰共公為十二世¶
　　又公子公孫不系者十一人¶
　　　　鄭公族¶
太叔氏别祖段公子譜之二世也生滑滑生定叔¶
子人氏别祖語公子譜之三世也生九¶
　　考異曰公子曰公子公子之子曰公孫公孫之子¶
　　以王父字為氏語為莊公子則當至語之孫方以¶
　　子人為氏也今語之子九不曰公孫而曰子人未¶
<pb:KR1e0045_WYG_016-15b>¶
　　詳¶
罕氏别祖喜公子譜之六世也生二子曰舍之曰鉏舍¶
　之生二子曰虎曰魋(無/後)鉏生朔虎生嬰齊嬰齊生達¶
　即武子賸¶
　　考異曰魋舍之子虎之弟也世譜謂為虎之族世¶
　　系謂為虎之子今並正之¶
駟氏别祖騑公子譜之六世也生二子曰夏曰黑　夏¶
　生二子曰帶曰乞　黒生一子曰印帶生偃乞生歂¶
<pb:KR1e0045_WYG_016-16a>¶
　偃生絲歂生𢎞　又一人¶
　　考異曰按穆公之子曰靈公襄公又有十一子子¶
　　然士子孔子孔三族亡子羽不為卿罕駟豐印游¶
　　良國是謂七穆世族譜既譜駟氏而於黒别譜為¶
　　子晢氏不知子晢即駟氏也襄三十年傳曰駟良¶
　　方争伯有侈子晢好在人上杜預注駟氏子晢良¶
　　氏伯有未始分為子晢氏也又族譜以公子印為¶
　　穆公之子亦誤公子印乃公子睔印氏之别祖黒¶
<pb:KR1e0045_WYG_016-16b>¶
　　子乃印爾當為穆公曽孫豈得以為穆公子¶
豐氏别祖平公子譜之六世也生段段生二子曰卷曰¶
　施¶
　　考異曰鄭有兩子張公孫黒肱字子張以襄二十¶
　　二年卒則印氏也豐巻字子張襄三十年子産逐¶
　　之則豐氏也又豐氏曰公孫段即卷之父印氏曰¶
　　叚即黑肱之子沈括於此誤以兩子張為一人與¶
　　世系所載其失有三公孫黒肱附之豐氏失一也¶
<pb:KR1e0045_WYG_016-17a>¶
　　卷之逐在黒肱卒之後而合為一失二也子豐穆¶
　　公之子豐氏别祖也世系誤以子豐為黒肱及見¶
　　其於公子别祖之義有所不合則以子豐為穆公¶
　　後失三也今並正之¶
印氏别祖睔公子譜之六世也生黒肱黒肱生叚叚生¶
　二子曰堇父曰癸¶
　　考異曰子晢之子駟印以印為名也印氏以印為¶
　　氏也沈括見駟氏公孫黑之子曰印誤以子晢為¶
<pb:KR1e0045_WYG_016-17b>¶
　　印氏而以公孫黒肱系之豐氏今正之¶
游氏别祖偃公子譜之六世也生二子曰蠆曰楚蠆生¶
　二子曰眅曰吉眅生良吉生速¶
良氏别祖去疾公子譜之六世也生輙輙生霄霄生止¶
國氏别祖發公子譜之六世也生僑僑生參¶
羽氏别祖揮公子譜之六世也生申申生頡¶
孔氏别祖嘉公子譜之六世也生洩洩生張¶
士孔氏别祖士子孔公子譜之六世也生大季¶
<pb:KR1e0045_WYG_016-18a>¶
然氏别祖子然公子譜之六世也生丹丹生鬷明¶
　　考異曰世族譜羽氏闕公孫申然氏闕鬷明今增¶
　　之¶
　　　　鄭諸氏¶
皇氏武子後曰戍戍生耳至辰及頡不詳其世¶
石氏五人不詳其世　　　　尉氏止生翩¶
司氏臣生齊　　　　　　　堵氏三人不詳其世¶
侯氏四人不詳其世　　　　洩氏三人¶
<pb:KR1e0045_WYG_016-18b>¶
高氏　　樂氏　　鄧氏　　王子氏　　孔氏各二¶
　人不詳其世¶
　　　　曹公子¶
桓公為一世　桓公生莊公為二世　莊公生世子羈¶
　僖公為三世　僖公生昭公為四世　昭公生共公¶
　為五世　共公生文公為六世　文公生宣公為七¶
　世　宣公生三子曰太子(無/後)曰成公曰忻時(無/後)為八¶
　世　成公生武公為九世　武公生二子曰平公曰¶
<pb:KR1e0045_WYG_016-19a>¶
　隠公(無/後)為十世　平公生三子曰悼公曰聲公(並無/後)¶
　曰靖公為十一世　靖公生伯陽為十二世¶
　　　　燕闕¶
　　　　秦公子¶
文公為一世　文公生太子竫公為二世　竫公生寧¶
　公為三世　寧公生三子曰出子(無/後)曰武公(無/後)曰徳¶
　公為四世　徳公生三子曰宣公(無/後)曰成公(無/後)曰穆¶
　公為五世　穆公生三子曰康公曰公子憖(無/後)曰公¶
<pb:KR1e0045_WYG_016-19b>¶
　子𢎞(無/後)為六世　康公生共公為七世　共公生桓¶
　公為八世　桓公生三子曰景公曰伯車(無/後)曰鍼(無/後)¶
　為九世　景公生哀公為十世　哀公生太子夷公¶
　為十一世　夷公生惠公為十二世　惠公生悼公¶
　為十三世　又公子不系者一人¶
　　　　秦諸氏¶
子車氏三人不詳其世　　百里氏奚生視¶
　　　　楚公子¶
<pb:KR1e0045_WYG_016-20a>¶
蚡冒武王為一世　蚡冒生薳章(後為/薳氏)武王生二子曰¶
　文王曰公子元(無/後)為二世　文王生二子曰堵敖(無/後)¶
　曰成王為三世　成王生二子曰穆王曰王子職(無/後)¶
　為四世　穆王生六子曰莊王曰嬰齊(無/後)曰側(無/後)曰¶
　壬夫(無/後)曰辰(無/後)曰陽(後為/陽氏)為五世　莊王生五子曰¶
　共王曰穀臣(無/後)曰貞(後為/囊氏)曰追舒(後為子/南氏)曰午(無/後)為¶
　六世　共王生五子曰康王曰靈王曰比(無/後)曰黒肱¶
　(無/後)曰平王為七世　康王生郟敖　靈王生二子曰¶
<pb:KR1e0045_WYG_016-20b>¶
　禄(無/後)曰罷敵(無/後)　平王生六子曰昭王曰太子建曰¶
　申曰結曰啓(無/後)曰尹戍(後為/沈氏)為八世　郟敖生二子¶
　曰幕曰平夏　昭王生二子曰惠王曰子良　建生¶
　二子曰勝曰燕　申生二子曰朝曰寧　結生二子¶
　曰平曰寛為九世　又公子王子公孫王孫不系¶
　者三十七人¶
　　　　楚公族¶
薳氏别祖章公子譜之二世也生二子曰吕臣(無/後)曰賈¶
<pb:KR1e0045_WYG_016-21a>¶
　賈生艾獵艾獵有從子曰子馮不詳其禰馮生掩¶
　又八人¶
陽氏别祖陽公子譜之五世也生尹尹生匄匄生三子¶
　曰令終曰完曰佗¶
　　考異曰案昭二十七年傳令尹子常殺陽令終與¶
　　其弟完及佗則完佗與令終俱為匄之子非令終¶
　　之子也世族譜世系誤以陽完及佗為令終之子¶
　　今刋之¶
<pb:KR1e0045_WYG_016-21b>¶
囊氏别祖貞公子譜之六世也貞之孫曰瓦¶
子南氏别祖追舒公子譜之六世也生去疾¶
沈氏莊王曽孫尹戍生二子曰諸梁曰后臧　又三¶
　人¶
鬭氏若敖生四子曰亷曰緡(無/後)曰祁曰伯比　亷生申¶
　公班班生宜申¶
　　考異曰按杜預注以申公班為若敖孫然若敖有¶
　　四子不知班為孰之子今考世族譜以冝申為鬭¶
<pb:KR1e0045_WYG_016-22a>¶
　　亷孫因冝申而證申班意宜申或以父所封名之¶
　　則宜申其申公班之子乎當考¶
伯比生三子曰於菟曰子良曰得臣　於菟生般般生¶
　克黄克黄生蔓蔓生韋龜韋龜生成然成然生三子¶
　曰辛曰懷曰巢　子良生越椒越椒生苗賁皇　得¶
　臣之後為成氏生二子曰大心曰嘉大心生虎　又¶
　六人¶
屈氏世為莫敖瑕生邊邊生朱朱生蕩蕩生二子曰到¶
<pb:KR1e0045_WYG_016-22b>¶
　曰申　到生建建生生　又重完一人¶
　　考異曰按世本蕩建祖父宣十二年邲之戰為右¶
　　廣者是也襄二十五年楚有屈蕩同姓名盖誤爾¶
　　不然或同一人也今止書其一　又世族譜以申¶
　　為蕩之孫据世系申乃蕩之子今從之¶
屈氏别族申氏屈申之後曰申公巫臣不詳所系巫臣¶
　生五子曰閻曰子蕩曰弗忌曰晉狐庸曰晉邢侯¶
　　又一人¶
<pb:KR1e0045_WYG_016-23a>¶
申氏舟生犀　宇生亥　驪包胥不詳其世¶
申叔氏時生跪跪生叔豫又叔展壽餘公子牟¶
　　考異曰按楚之申氏有三申公巫臣之後屈氏别¶
　　族也申舟之後及申宇即申氏也申叔時而下申¶
　　叔氏也世族譜乃以申叔時申叔跪合于申氏之¶
　　後世系從之以叔時系之申亥誤矣今别而書之¶
伍氏參生舉舉生二子曰奢曰椒鳴奢生二子曰尚曰¶
　貟¶
<pb:KR1e0045_WYG_016-23b>¶
潘氏崇不詳其世尫生叔黨叔黨生潘子　子臣不詳其¶
　世¶
　　考異曰潘氏惟崇及子臣二人不詳所系崇見於¶
　　文元年尫見於宣十二年故用書崇於首而闕其¶
　　系¶
觀氏丁父與起不詳其世起生從從生瞻¶
連尹氏襄老生黑要¶
工尹氏共五人　　　　　熊氏共四人¶
<pb:KR1e0045_WYG_016-24a>¶
季氏　　　　　　　　　鍾氏各二人不詳其世¶
　　　　吳公子¶
壽夢為一世　壽夢生八子曰諸樊(無/後)曰餘祭(無/後)曰夷¶
　昧曰季札(無/後)曰王僚(無/後)曰蹶由(無/後)曰燭庸(無/後)曰掩餘¶
　(無/後)為二世　夷昧生二子曰闔廬曰夫槩王(無/後)為三¶
　世　闔廬生三子曰終纍(無/後)曰夫差曰子山(無/後)為四¶
　世　夫差生四子曰友曰地曰姑曹曰慶忌為五世¶
　¶
<pb:KR1e0045_WYG_016-24b>¶
　¶
　¶
　¶
　¶
　¶
　¶
　¶
　春秋分記卷十六¶
